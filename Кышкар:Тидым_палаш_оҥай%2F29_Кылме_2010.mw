[[29 Кылме|Кылме тылзын 29 кечыже]] — григориан календар почеш ийдалыкын 333-шо кече (кужемдыме ийлаште 334) . Идалык пытыме марте 32 кече кодеш.

== Мо лийын ==
* Таче кылме тылзын 29-ше кечынже '''Майоров Шкетан лӱмеш кугыжаныш драмтеатрлан''' 91 ий темеш.  
''Тыгак ончо: [[:Категорий:29 Кылме Лиймаш-влак]]''

== Кӧ шочын ==
* Лётчик, [[Кугу Ачамланде сар]]ын Геройжо, [[ССРУ|Совет Ушем]] Герой '''Михаил Александрович Зарецкихын''' шочмыжлан – 90 ий. Виче кундем Кильмез районысо Таутпочинга ял гыч. Сарыште тудо разведчик-штурмовик сомылым шуктен: шуко разведанныйым конден. Шкежат 600 наре тушман салтакым, 50 автомашинам, 5 танкым, 92 вагоным пытарен. Тудлан 1945-ше ийыште Совет Ушем Герой чап лӱмым пуымо. 1957-ше ий гыч [[Йошкар-Ола]]ште илен. Хасанов урем, 9-ше номеран пӧртын пырдыжыштыже тудлан мемориал онам сакыме. 

* Вес чапланыше талешке, [[Российын Геройжо]] '''Валерий Вячеславович Ивановын''' шочмыжлан – 35 ий. Волжск кундемын патыр эргыже [[1994]]-ше ийыште Чечняште колен: йӱлышӧ машинашке шинчын, тудым йолташыже-влак деч торашкырак нангайынеже улмаш, но машина пудештын. Тыге Валерий шке йолташыже-влакым арален коден. Тудын лӱмжым Волжск оласе 2-шо №-ан школ нумалеш, а капше Олыкъялысе шӱгарлаште кия. 

* 59 ияш лӱмгечыжым таче ялозанык пашаеҥ '''Валериан Зиновьевич Кубеков''' палемда. Шочынжо тудо Курыкмарий район Ӱл Солаволкӹ ялыште. [[1999]]-ше ий гыч тудо шочмо кундемыштыже Мосолов лӱмеш ял озанлык ушем вуйлатышылан тыршаш тӱҥалын. Ты верыште Валериан Зиновьевич моткоч кугу пагалымашым сулен.  

* Россий герой '''Вадим Андреевич Мухаметовлан''' таче 37 ий темеш. Пошкырт республик Пӱрӧ кундемын марий эргыже [[1991]]-[[1993]]-шо ийлаште [[Таджикистан]]ысе Коклаазий погранокругысо заставыште службым эртен. Лӱддымылыкым, патырлыкым ончыктымыжлан Герой чаплӱмым сулен налын. Кызыт Вадим Андреевич [[Ӱпӧ]] олаште пашам ышта.

== Лӱмгече ==
Васли, Виктор, Метри, Матвей, Вӧдыр, Сергей, Йыван, Макар, Мичу
