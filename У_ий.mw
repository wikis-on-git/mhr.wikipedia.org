[[Файл:Елка на Красной Площади 2007-2008.JPG|thumb|[[Моско]]со тӱҥ у ий кож. [[2007]]-[[2008]] ий.]]
'''У ий пайрем''' --- шуко калыкыште палемдыме пайрем. Идалыкын пытартыш кече ден у идалыкын икымше кече коклаште палемдат. У ийым мемнан курым деч ончыч кум тӱжемше ийыште Месопотамийыште пайремленыт.
Рим кугыжа [[Юлий Цезарь]] [[1 Шорыкйол|Шорыкйол тылзын 1 кечынже]] пайремлаш темлен. Лийын тиде мемнан курым деч ончыч 46 ийыште. Римлян-влак тиде кечым Януслын - омса, пурымаш-лекмаш, тӱҥалтыш, негызлымаш юмылан пӧлекленыт. Январь лӱмым тылзе Янус юмын лӱмжӧ гыч налын. Юмым кок чурияным сӱретленыт. Ик чурийже ончыко онча, весе - шеҥгеке.

== Кызытсе У ий ==
=== Григориан кечышот почеш ===
Эн шуко элыште У ийым [[1 Шорыкйол|Шорыкйол тылзын 1 кечынже]], григориан кечышот почеш, идалыкын икымше кечынже палемдат. Южо эллаште тылзе кечышот почеш пайремлат.
=== Еврей-влакын ===
"Рош Ха-Шана" ([[иврит|ивр]]. ראש השנה‎) --- (идалык оза) лӱман еврейысе У ий Песах деч 163 кече эртымеке пайремлалтеш ([[5 Идым]], [[5 Шыжа]] коклаште). Тиде кечын 10 кечаш юмым сӧрвалымаш тӱҥалеш. Еҥ шке шонымашыжым эрыкта, юмо ончылно сулыкшым касараш йодеш. Рош Ха-Шана годым айдемын пӱрымашыже ик идалыклан ончыко чоҥалтеш. Пайрем деч вара вес кече "Йом-Кипур" ([[иврит|ивр]]. יום כיפור‎) маналтеш. Тиде кечын чыла [[еврей]]-влак ваш-ваш поро сугынь дене вашлийыт: "Илыш Книгаште тек тендан лӱмда сай идалыклан возалтеш!". Ӱшаныше-влак ошалге вургемым чият. Пайрем кочкыш годым олмам мӱйыш тушкалтен кочкыт.
=== Китайыште ===
Телыме {{comment|кечышогымаш|солнцестояние}} деч вара Тылзе цикл мучашлалтмеке у тылзе шочеш. У тылзе шочмылан [[Китай]]ыште калык У ийым пайремла. Григориан кечышот почеш китайысе У ий [[21 Шорыкйол]] ден [[21 Пургыж]] кокласе кечылан логалеш. Туге гынат, кугыжаныш У ийым ончыч [[1 Шорыкйол]]лан пайремла, вара йӱла почеш У ийым палемда. [[Россий]]ысе Тошто У ий пайрем семын. Кажне у ий 12 янлык кокла гыч да 5 элемент кокла гыч иктыж дене кылдалтеш. У ийын икымше кечынже фейерверк-влакым колтылыт. Тул уда вийым поктен колта, ешыш тыныслыкым да пиалым пурта. Кече мучашште кажне ешыште юмо-влакым вашлийыт, вет юмо-влак тиде кечын вес тӱняшке идалыкым иктешлаш миеныт. Тыгеак, тиде кечын тошто еҥ-влаклан тауштат.
[[Китай калык-влак]]ын шонымышт почеш, тиде икымше кечын пӱртӱс помыжалтеш, у идалыкын кечышотшо тӱҥалеш, мланде илана. Хань калык гына огыл, изи калык-влакат пайремлат, мутлан, маньчжур, яот, монгол, чжуан, гаошан, даур, дун, лиян да молат.
=== Вьетнамыште ===
[[Вьетнам]] У ийым тылзе кечышот почеш пайремла. Пайремым Тет (Тэт) лӱмдат, у ийын у тургымын икымше тылзын икымше кечынже палемдат. Эрвел кечышот почеш У ий пайремын кечыже кажне гана вашталтеш, но [[20 Шорыкйол]] - [[20 Пургыж]] коклаште кодеш.
Тылзе кечышот почеш пайремлыме У ийым "китайысе У ий" лӱмдат. Тиде чын, вет Эрвел Азийыш шуко могай йӱла Китай гыч толын.
Вьетнамын йӱдвелныже пӧртлаште тиде пайремлан пеледше персик укшым але саскаан мандарин пушеҥгым шогалтат. Йӱла почеш, саска ден пеледыш-влак пӧртыш поянлыкым кондат. Тиде жапыште персик, абрикос, мандарин, миндаль пушеҥге-влак пеледаш тӱҥалыт. Пеледше укш ден пеледыш аршаш-влак дене уремымат сӧрастарат. 
Кечывалвелне пӧртыш абрикос укшым пуртат. Мо оҥайже, абрикос-пеледышын вич лышташ лийышаш. Тыгеак ӱстембалне арбуз лийышаш. Арбузын йошкар кӧргыжӧ шушаш ийыште пиалым конда. Кум кече жапыште кажне ешыште пайремлыме годым тошто еҥ-влаклан тауштат, надырым пыштат. У ий кастене уремыште чылан '''дракон куштымашым''' куштат. Пычкемышалтме дене парк, сад, уремлаште тулото-влакым ылыжтат. Тушко еш дене погыныман.

=== Ираныште ===
[[Иран]] калык, да тыгеак, [[иран кечышот]] почеш илыше-влак у ийым (''Навруз'' — [[Перс йылме|перс]]. نوروز‎, «''у кече''») [[21 Ӱярня|21]] але [[22 Ӱярня]]н, шошо {{comment|кечытӧр|равноденствие}} кечын. Наврузлан пӱртӱс уэмдалташ тӱҥалеш.
=== Казах-влакын ===
[[Казах]] калыкын У ий шошо кечытӧр дене келша, [[22 Ӱярня]]н толеш. Казах-влак тудым "Наурыз мейрамы" лӱмдат. Казах Йӱштӧ Кочам Аяз Ата лӱмдат. Мемнан гай Йӱштӧ Кугыза нунын уке, Кыдыр-баба уло, тудо шошо кечытӧр вашеш йӱдым уло мландым коштын эрта, у кушкылым шындылеш.
Наурызлан калык урем пайремым ышта, модыт, имне валне кудалыштыт, таҥасымаш-влакым эртарат. Ешлаште "Наурыз-коже" кочкышым ямдылат. Тудо шым ужаш гыч шога: вӱд, шинчал, шӧр, пырче да т.м. Ожно тиде кечын родо да йолташ-влак деке миен коштман ыле, увер-влакым ваш-ваш ойылен, у пашам пырля тӱҥалыныт. Телым ик илем гыч вес илемыш кошташ йӧсӧ, сандене тиде йӱла шочын.
[[Казахстан]]ыште У ий пайрем 1-2 Шорыкйолын, да Наурыз мейрамы пайрем 21-23 Ӱярнян палемдалтыт.
== Руш У ий пайрем ==
=== Кузе тӱҥалын ===
XV курым марте Русь у ийым юлиан кечышот почеш [[1 Ӱярня]]н палемденыт. Тидын нерген руш йылмысе (марий ылмыштат кучылтмо) южо тылзе лӱм-влак шижтарат: октябрь [[Латин йылме|лат]]. octo — кандашымше, ноябрь [[Латин йылме|лат]]. novem — индешымше, декабрь [[Латин йылме|лат]]. decem — лумшо. 
[[1700]]-шӧ ийыште [[Петр Кугыжа]]н темлымыж почеш, [[Европо]] дене келшышын, [[Россий]]ыште У ийым 1 Шорыкйолын пайремлат (юлиан кечышот почеш).
[[Григориан кечышот]] дене келшышын У ий пайремым Российыште лач [[1919]] ийыште гына палемдаш тӱҥалыныт. 1930-шо гыч [[1947]] ий марте 1 Шорыкйоллан чылан пашам ыштеныт. [[1992]] ийын [[25 Идым|Идым тылзын 25 кечынже]] Россий Федерацийыште 2 Шорыкйол кечеат каныш кечыш савырнен. 2005 ийыште 1 гыч 5-ше Шорыкйол марте У ий каныш кечым палемдыме, тиде кечын пашам огыт ыште, [[Рошто]] пайрем дене кылдалтше каныш кече-влак дене пырля Российыште илыше-влак 8-10 кече наре канат.

== Тыгеак ончо ==
* [[Рошто]]
* [[1 Шорыкйол]]
* [[Теле (пагыт)]]
* [[Йӱштӧ Кугыза]]

[[Категорий:Теле]]

[[af:Nuwejaarsdag]]
[[an:Cabo d'anyo]]
[[ar:رأس السنة]]
[[az:Yeni il bayramı]]
[[ba:Яңы йыл]]
[[be:Новы год]]
[[be-x-old:Новы год]]
[[bg:Нова година]]
[[bjn:Tahun puga]]
[[bs:Nova godina]]
[[ca:Cap d'any]]
[[cs:Nový rok]]
[[cv:Çĕнĕ Çул (уяв)]]
[[da:Nytår]]
[[de:Neujahr]]
[[el:Πρωτοχρονιά]]
[[eml:Bòṅ Cavdàn]]
[[en:New Year]]
[[eo:Novjaro]]
[[es:Año Nuevo]]
[[et:Näärid]]
[[eu:Urteberri-egun]]
[[ext:Añu Nuevu]]
[[fa:سال نو]]
[[fi:Uusivuosi]]
[[fr:Jour de l'an]]
[[gd:Bliadhna Ùr]]
[[gl:Aninovo]]
[[gn:Ary Pyahu]]
[[he:תחילת שנה חדשה]]
[[hi:नव वर्ष]]
[[hr:Nova godina]]
[[hy:Ամանոր]]
[[id:Tahun baru]]
[[io:Nov-yaro]]
[[is:Nýár]]
[[it:Capodanno]]
[[ja:元日]]
[[jv:Warsa Enggal]]
[[ka:ახალი წელი]]
[[kk:Жаңа Жыл]]
[[ko:양력설]]
[[ksh:Neujooßdaach]]
[[kv:Выль во]]
[[ky:Жаңы жыл]]
[[lb:Neijoerschdag]]
[[lbe:ЦIусса шин]]
[[lt:Naujieji Metai]]
[[lv:Jaunais gads]]
[[mk:Нова Година]]
[[ml:പുതുവത്സരം]]
[[ms:Tahun Baru]]
[[nah:Yancuīc xihuitl]]
[[nds-nl:Nijjoar]]
[[ne:नयाँ वर्ष]]
[[nl:Nieuwjaar]]
[[nn:Nyttår]]
[[no:Nyttår]]
[[oc:An Nòu]]
[[pdc:Neiyaahrsdaag]]
[[pl:Nowy Rok]]
[[ps:نوی کال]]
[[pt:Ano-Novo]]
[[qu:Musuq Wata]]
[[ro:Anul Nou]]
[[ru:Новый год]]
[[sah:Саҥа Дьыл]]
[[scn:Capudannu]]
[[sh:Nova godina]]
[[si:නව වසර]]
[[simple:New Year]]
[[sk:Nový rok]]
[[sl:Novo leto]]
[[so:Ciida sanadka cusub]]
[[sq:Viti i Ri]]
[[sr:Нова година]]
[[su:Pabaru]]
[[sv:Nyår]]
[[sw:Mwaka mpya]]
[[tg:Соли Нав]]
[[th:วันขึ้นปีใหม่]]
[[tl:Bagong Taon]]
[[tr:Yılbaşı]]
[[tt:Яңа ел]]
[[uk:Новий рік]]
[[vep:Uz' voz']]
[[vi:Năm mới]]
[[vls:Nieuwjoar]]
[[wa:Novelan]]
[[war:Bag-o nga Tuig]]
[[xmf:ახალი წანა]]
[[zh:元旦]]
