'''Попов Вячеслав Григорьевич''' 1936 ий 17 сентябрьыште кызыт РМЭ-се Советский район Шнаран ялеш шочын. Роҥго кыдалаш школым пытарымек, 1954–1957 ийлаште Йошкар-Оласе чоҥышо техникумышто тунемын. 1961 ийыште Марий политехнический институтыш пурен, но тунем пытарен огыл. Совет Армий радамыште служитлен. Пӱтынь паша корныжо чоҥышо организаций-влак дене кылдалтын. Мастерлан, прораблан, участке начальниклан, производственно-технический, планово-производственный пӧлкалаште вуйлатышылан, трестын кугурак инженержылан, Марий ЦНТИ-н чоҥышо пӧлкажым вуйлатышылан ыштен.

В.Поповын икымше почеламутшо 1957 ийыште армийысе газетеш савыкталтын. Но тудын лӱмжым поэзийым йӧратыше-влак 1994 ий тӱҥалтыште гына пален налыныт, тунам “Марийская правда” газетеш почеламут аршашыже савыкталтын. Тылеч вара автор газет лышташлаште чӱчкыдӧ уна лийын. В. Поповын почеламутшо-влак тыгак республикысе радиошто йоҥгалтыныт. 2001 ийыште тудо Марий Эл ГТРК-н эртарыме “Шкаланем да тыланда” почеламут таҥӱчашыште лауреат лийын. Тудын почеламутшо-влаклан самодеятельный композитор-влак В. Царегородцев, Ю. Шеин семым возеныт.

2001 ийыште “Стихотворения” лӱман икымше почеламут книгаже лектын. Вара “На берегах Шули”, “Тайну сердце знает” книгаже-влак ош тӱням ужыныт. Марлаш кусарыме почеламут аршашыже “Ончыко” журналыште савыкталтын. В.Попов республикыште эртаралтше икмыняр поэзий таҥӱчашыште шке вийжым терген да сеҥыше лийын.
2006 ий гыч Россий писатель ушемыште шоген.

== Тӱҥ произведенийже-влак ==
* Стихотворения. Йошкар-Ола, 2001. 144 с.
* На берегах Шули : стихи, поэма. Йошкар-Ола, 2004. 84 с.
* Тайну сердце знает : стихи. Йошкар-Ола, 2004. 52 с.
* Йошкар-Ола : песня // Антология песен о Йошкар-Оле. Йошкар-Ола, 2004. С. 120.
* Край, где мы нашли друг друга : песня ; Краю милому всегда цвести : гимн Юринского района // Марий Элем. Песни Марий Эл. Йошкар-Ола, 2005. С. 218, 299.

== Марлаш кусарыме ==
* Шӱльӧ серыште : поэме / пер. Э. Анисимова // Ончыко. 2004. № 3. С. 169—176.

== Илышыже да творчествыже нерген литератур ==
* Богомолова Л. Об авторе и его стихах // В. Попов. Стихотворения. Йошкар-Ола, 2001. С. 4.
* Липатов А. Сладкая горечь и горькая сладость любви // В. Попов. Стихотворения. Йошкар-Ола, 2001. С. 5—6.
* Липатов А. «Книгу жизни собственной читая...» // В. Попов. На берегах Шули. Йошкар-Ола, 2004. С. 5—8.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 509-510.]
