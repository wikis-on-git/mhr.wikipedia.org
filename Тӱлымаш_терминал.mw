[[Файл:Квартоплат.png|thumb|Пачерлан тӱлымӧ терминал]]
'''Тӱлымаш терминал''' ({{lang-ru|''Платёжный терминал''}}) --- электрон программе почеш пашам ыштыше аппарат, [[еҥ]]-влак деч тӱлымӧ оксам налеш. Тӱлымаш терминал шуко пашам шке, оператор деч посна ыштен кертеш. Терминал-влакын пашаштым [[Интернет]] гоч эскераш лиеш.

Тӱлымаш терминал-влак тыгай тӱрлыклан пайлалтыт:
* [[Пӧрт]] кӧргысӧ терминал (кӱварыште, пырдыжыште, пырдыж кӧргыштӧ, ӱстембалне вераҥдаш лиеш).
* [[Урем]]ысе терминал (пырдыжыште, пырдыж кӧргышкӧ вераҥдат, посна шогалташ лиеш).

== Молан кӱлеш ==
Тӱлымаш терминал гоч:
* кӱсен кутырчыклан, пачерлан, Интернетлан, банк кредитлан тӱлымаш пашам шуктат;
* тӱлымаш системыште шке окса шапашым кугемдаш, банк картыш оксам пышташ лиеш.

== Пашам ыштыме радам ==
Кызыт эн чӱчкыдын сенсор экранан терминал-влак вашлиялтыт. [[Айдеме]] экран меню гоч тӱлымӧ верым ойыра, кӱлеш реквизит-влакым палемда (телефон номер, лицевой счет номер, да т.м.). Экраныште лекше инструкций почеш чыла ыштымеке, оксам пуртымо рожыш кӱлеш оксам колта да "Тӱлаш" ({{lang-ru|"''Оплатить''"}}) паҥгам темдалеш. Терминал чын-шоя оксам да тудын кугытшым шке пален налеш.
GPRS-модем але иктаж могай вес кыл гоч терминал пуртымо данныйым тӱлымаш системын серверышкыже колта, тушто чыла данный-влакым шотыш кондат. Тиддеч вара терминалыш колтымо окса айдемын счётышкыж толеш, терминал тидын нерген чекым луктеш.
Южгунам тиде паша радам ойыртемалт кертеш. Мутлан, южо терминал-влак реквизитым пуртымо форматшым гына терга (чын але уке возымо), а окса толын але уке - огеш эскере. Тыге йоҥылыш возымо реквизитлан терминал оксам налеш, но окса айдемын счетышкыж толын ок шу. Тӧрлаташлан терминал оза компанийын техник полыш службыш йыҥгыртыман.
Терминал дене пайдаланымашлан терминал оза пайдаланыше-влак деч оксам налын кертеш. Эн чӱчкыдын тиде пуртымо окса деч изи процент, але оксам налше организаций деч комиссий.

[[Категорий:Технике]]
