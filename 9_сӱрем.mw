{{Сӱрем}}

'''9 сӱрем''' (9 июль) — [[григориан кечышот]] почеш идалыкын 190-ше (кужемдыме ийлаште — 191-ше) кечыже. Идалык пытыме марте 175 кече кодеш.

== Пайрем да памятный дате-влак ==
* {{Флагификаций|Азербайджан}}, Дипломатический службын пашаеҥ-влакын кечыже.
* {{Флагификаций|Аргентина}}, Эрыкан лийме кече.
* {{Флагификаций|Марокко}}, Хасан II-ын кечыже.
* {{Флагификаций|Казахстан}}, Налог службын кечыже.
* {{Флагификаций|Кечывалвел Судан}}, Эрыкан лийме кече.

== Лӱмгече ==
* Танле (православный) лӱм-влак: Давид, Дионисий (Денис), Иван, Тихон, Павел
* Католик лӱм-влак: Вероника, Зенон.

== Событий-влак ==
''Тугак ончо: [[:Категорий:Сӱрем тылзын 9 кечысе событий-влак]]''
* [[1791]] — руш-войска-влак Мачинский кучедалмаште турок-влакым кырен шалатеныт.
* [[1877]] — Уимблдонышто икымше [[теннис]] турнир эртен.

=== Марий тӱняште ===
* [[1992]] — Марий АССР-ын Кӱшыл Погынжо Республикын чапмурыж нерген постановленийым пеҥгыдемден. 

== Шочыныт ==
''Тугак ончо: [[:Категорий:Сӱрем тылзын 9 кечынже шочшо-влак]]''
* [[1932]] — [[Охотин, Вадим Иванович|Вадим Иванович Охотин]], [[руш]] [[серызе]], [[туныктышо]].
* [[1946]] — Вениамин Гурьевич Кусуткин, озанлык вуйлатыше, Марий Эл Республикын сулло рационализаторжо. Ончыч шочмо [[Курыкмарий кундем]]ысе ял озанлык кучемыште инженерлан тыршен. Вара колхоз председатель, почмо акционер ушем вуйлатыше лийын. 4 изобретенийын авторжо. Экономике академийын академикше.
* [[1954]] — Сергей Павлович Домрачев, Марий АССР-ын илыш коммунал озанлыкын сулло пашаенже. Тиде уста вуйлатышын паша корныжо У Торъялысе водоканал предприятий дене кылдалтын. Район кӧргысӧ муниципал пашаште Сергей Павлович кугу пагалымашым сулен. У Торъял районысо погынын 4-ше да 5-ше созыв-влакын депутатше. Россий Федерацийысе илыш коммунал озанлыкын почётан пашаеҥже. 
* [[1960]] — Рудольф Антонович Григорьев, ял озанлык вуйлатыше да мер пашаеҥ. 25 ий утла ончычак уста специалист шочмо Юлсер кундемысе «Москва» колхозышто тыршаш тӱҥалын. 1994-ше ий гыч вуйлатышыже лийын да кызытат тиде сомылымак шуктен шога. Районысо погынын депутатше. 
* [[1956]] — Василий Васильевич Блинов, чоҥышо да администраций вуйлатыше. Паша корныжо У Торъял кундемысе корно чоҥымо ушем дене кылдалтын. Тиде пашаште кыртмен тыршымыжлан Василий Васильевичым сулло чоҥышо лӱм дене палемденыт. 2007-ше ий гыч тудо У Торъял кундемысе администрацийын вуйлатышыже. 
* [[1959]] — Татьяна Николаевна Степанова, калыкыште '''Морко Таня''' семын палыме, тӱвыра пашаеҥ, [[Марий Эл Республикысе тӱвыран сулло пашаеҥже]]. [[Морко кундем]] [[Изи Шӱргӧ]] ялыште шочын. 1997-ше ий гыч калык усталык рӱдерыште администраторлан пашам тыршен ышта. 
* [[1986]] — Ольга Евгеньевна Петрова, [[спорт]]сменка, [[футболист]]. [[Морко]] посёлкышто шочын. 9 ияш годымжак Ольга футбол дек шӱмаҥын да рвезе-влак командыште модаш тунемын. 9-ше класс деч вара тудо Рязаньысе командыште модаш тӱҥалын, шуаралтын. Россий кубокын ший призёржо да сеҥышыже. Российын самырык сборныйыштыже модмыж дене Европысо чемпионатын сеҥышыже радамыш лектын. Россий [[спорт мастер]].

== Коленыт ==
''Тугак ончо: [[:Категорий:Сӱрем тылзын 9 кечынже колышо-влак]]''
* [[2006]] — [[Искаков, Аркадий Исакович|Аркадий Исакович Искаков]], ялысе туныктышо, мер пашаеҥ, [[Одо Эл Республикысе тӱвыран сулло пашаеҥже]], [[Виче да Чолман кундемысе «Марий ушем»|Виче да Чолман кундемысе «Марий ушем»-ын икымше вуйлатышыже]] (1990), [[Одо Марий Ушем]]ын сопредседательже (1996).

== Калык пале ==
* Православийыште таче Давидым шарналтат. Тиде кечын изимӧрым, снегым погеныт да телылан ямдыленыт. Эсогыл, лышташыжым телылан лӱмын коштеныт, а вара чайым шолтен йӱыныт.
* Марий калык саскан да шудын эмлыме вийжылан моткоч ӱшана. Моло калык дене таҥастарымаште фитотерапий марий-влак коклаште эн кумдан кучылталтеш. Таче гын вис-вис да шӧршудо нерген посна каласыме шуэш: нелын сусыргымо да шӱй погынымо годым шӧршудо але вис-вис гыч ямдылыме вартышым йыгеныт. Но кеч-могай саскам але шудым еҥ шинча деч тоен араленыт.  Тиде кечын игечымат эскерыныт. Йӱр йуреш гын, сентябрь марте ночко лиеш. Ояр гын, лишыл шым арня сай игече озаланаш тӱҥалеш. 

{{commonscat|9 July}}

[[Категорий:9 сӱрем]]
