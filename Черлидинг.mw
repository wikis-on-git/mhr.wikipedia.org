[[Файл:New York Jets cheerleaders.jpg|thumb|250px|Черлидинг]]
'''Черлидинг''' ({{lang-en|''cheerleading''}}, «cheer» мут — поро кычкыралтыш семын кучылталтеш, «lead» — наҥгаяш, виктараш) — [[гимнастика]], [[аэробика]], шоу-[[куштымаш]]ым иктышке ушышо [[спорт тӱрлык]].
== Черлидинг нерген ==
Черлидинг [[УАШ|Америкыште]] эше [[XIX курым]]ын 70-ше ийлаштыже шочын, но лач 100 ий эртымеке гына кумдан шарлен. Спортсмен-влак дене пырля таҥасымашшке чӱчкыдын тӱшка дене ӱдыр-влак кудалыштыт. [[Руш йылме|Рушла]] нуным «группа поддержки» маныт, нуно таҥасыме деч ончыч, каныш жапыште мотор куштымашым ончыктат, командым куандарыше мутым мурен кычкырат. [[1970]] ий гыч тыгай тӱшка-влак спортсменлан полшаш тӱҥалыныт, да эркын-эркын ӱдыр-влак кугурак пагалымашым суленыт. Калыкыш лекмылан нуно чот ямдылалтыт, спорт таҥасымаш годым виян, кумылым нӧлтышӧ куштымашым ончыктыман, сандене черлидинг у спорт тӱрлыкыш савырнен. Кызыт черлидинг кок тӱрлӧ уло:
# Спортсмен-влаклан полшымаш, федераций, команде, клуб-влак дене пашам ыштымаш. Ончаш-толшо-влакым шке мотор куштымашышт дене куандарыман. Стадион, да спортзаллаште таҥасымаш годым калык чот тургыжлана, сандене нунын чоныштым сурландараш манын, ӱдыр-влакым куштымаш номер дене луктыт. Тыгеак, посна командын имиджше саемын кертеш. 
# Команде-влакын программе да виктарчык почеш эртыше таҥасымаш.
== Калык-влак кокласе черлидинг федераций ==
[[Файл:Dallas-001216-N-1110A-513.jpg|thumb|left|250px|Черлидинг]]
[[2001]] ийыште Калык-влак кокласе черлидинг федераций чоҥалтын, тушко Европысо эл-влак деч посна [[Японий]] ушнен. Тачысе кечылан тиде федерацийыш ушненыт: [[Тайвань]], [[ЮАР]], [[Гонконг]], [[Индонезий]], [[Японий]], [[Малайзий]], [[Филиппин]], [[Сингапур]], [[Таиланд]], [[Австрий]], [[Даний]], [[Финляндий]], [[Франций]], [[Германий]], [[Венгрий]], [[Ирландий]], [[Норвегий]], [[Россий]], [[Сербий]], [[Черногорий]], [[Словений]], [[Швеций]], [[Украин]], [[Великобританий]], [[Австралий]], [[Барбадос]], [[Боливий]], [[Бразилий]], [[Чили]], [[Колумбий]], [[Коста-Рика]], [[Эквадор]], [[Панама]], [[Перу]], [[США]], [[Венесуэла]].

[[Категорий:Спорт]]
[[Категорий:Спорт тӱрлык-влак]]

[[ca:Animadores esportives]]
[[cs:Cheerleading]]
[[da:Cheerleading]]
[[de:Cheerleading]]
[[en:Cheerleading]]
[[eo:Kuraĝigistinoj]]
[[es:Animación (deporte)]]
[[fa:هلهله‌چی]]
[[fi:Cheerleading]]
[[fr:Pom-pom girl]]
[[he:עידוד (ספורט)]]
[[hu:Cheerleading]]
[[id:Pemandu sorak]]
[[it:Cheerleading]]
[[ja:チアリーダー]]
[[ko:응원]]
[[ksh:Cheerleader]]
[[nl:Cheerleading]]
[[no:Cheerleading]]
[[pl:Cheerleading]]
[[pt:Animadora de torcida]]
[[ru:Черлидинг]]
[[simple:Cheerleader]]
[[sl:Pom pon]]
[[sv:Cheerleading]]
[[ta:உற்சாகமூட்டல்]]
[[th:เชียร์ลีดเดอร์]]
[[tl:Pinuno ng pagpapasigla]]
[[tr:Ponpon kız]]
[[vi:Cổ vũ viên]]
[[zh:競技啦啦隊]]
