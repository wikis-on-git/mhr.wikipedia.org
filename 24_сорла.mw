{{Сорла}}
'''24 Сорла''' — [[григориан кечышот]] почеш идалыкын 236-шо (кужемдыме ийлаште 237) кечыже. Идалык пытыме марте 129 кече кодеш.
== Пайрем-влак ==

== Лӱмгече ==
Сорла тылзын коло нылымше кечынже Александр, Василий, Клавдий, Максим, Федор-влакын лумкечышт.
== Мо лийын ==
''Тыгак ончо: [[:Категорий:24 Сорла Мо лийын]]''
* Мемнан эрын 79-ше ийыште Везувий вулкан «помыжалтмылан» кӧра Помпей да Геркуланум ола-влак пытеныт.
* [[1853]]-шо ийыште ияторийыште икымше гана чипс манме кочкышым ыштен луктыныт. 
* [[1991]]-ше ийыште лач тиде кечын Украина шке независимостьшо нерген увертарен. Тушто таче моткоч кугу пайрем палемдалтеш.
* [[1930]] — Йошкар-Оласе медтехникумым почмо нерген кӱштыкым-приказ лектын. 
== Кӧ шочын ==
''Тыгак ончо: [[:Категорий:24 Сорла Кӧ шочын]]''
* [[1940]] — Юрий Семёнович Егошин, инженер, Россий Федерацийын сулло машина чоҥышыжо. Йошкар-Олаште шочын. Тудо ӱмыржӧ мучко Марий машина чоҥышо заводышто тыршен. Суапле пашажлан ятыр кугыжаныш чап танык дене палемдалтын. 
* [[????]] — Яков Яныбаевич Яндыганов, шанчызе, географий шанче доктор, профессор. Тудо [[Пошкырт вел]] [[Калтаса кундем]] гыч. [[Географий]]ым шымлымаште кугу специалистлан шотлалтеш. 
* [[1949]] — Павел Иванович Сергеев, тазалык аралтыш пашаеҥ. Тудо Йошкар-Олаште шочын-кушкын. Кӱшыл шинчымашым Озаҥысе мединститутышто поген. 16 ий наре кугыжаныш санитар эпидем надзор рӱдерыште тыршыме деч вара тазалык аралтыш министерствын тӱҥ эпидемиологшылан шогалын. А 1998-ше ий гыч тачысе кече марте тудо [[СПИД]] чер ваштареш кучедалше да профилактик рӱдерын тӱҥ эмлызыжлан тырша. 
* [[1964]] — Андрей Юрьевич Колесников, журналист да спорт пашаеҥ. [[Марий кугыжаныш университ]]етым тунем лекме деч вара Йошкар-Оласе 11 №-ан школышто историй предметым вӱдаш тӱҥалын. Вара «Молодёжный курьер» газет редакцийыш куснен, а 1996-2001-ше ийлаште «[[Радио М]]» каналыште футбол [[спорт]] нерген передачым вӱден. 1994-ше ий гыч республикысе футбол федерацийын секретарьжылан шогалын. 
* [[1969]] — Радик Константинович Пайдемиров, тӱвыра пашаеҥ да музыкант. Шкеже [[Юлсер кундем]] Чодраял гыч. Паша корныжо [[Оршанка кундем]]ысе музык школ дене кылдалтын. Тыгак тудо мыланна [[джаз]]ым возышо талантан [[семмастар]] семын палыме. 
== Кӧ колен ==
''Тыгак ончо: [[:Категорий:24 Сорла Кӧ колен]]''

== Калык пале ==
'''Евпатий Коловратын кечыже'''. Ты кече ожнысек лӱдыкшӧ кечылан шотлалтын. Калык ой почеш, купыш кошташ ок лий, кӧ купышто ош имньым ужеш – тудо вашке илыш дене чеверласа. Тыгак тиде кечын ожно шорыкым тӱредаш тӱҥалыныт. 
{{commonscat|24 August}}

[[Категорий:24 Сорла]]
