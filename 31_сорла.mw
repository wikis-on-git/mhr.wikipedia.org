{{Сорла}}
'''31 Сорла''' — [[григориан кечышот]] почеш идалыкын 243-шо (кужемдыме ийлаште 244) кечыже. Идалык пытыме марте 122 кече кодеш.

== Пайрем-влак ==
 
== Лӱмгече ==
 Сорла тылзын пытартыш кечынже Георгий, Денис, Егор, Емельян, Иван, Лавр, Макар, Фрол, Юрий, Богдан, Марк – влакын лӱм кечышт.  
== Мо лийын ==
''Тыгак ончо: [[:Категорий:31 Сорла Мо лийын]]''
* 1935-ше ийыште Донбасс шахтёр Алексей Стаханов мландешӱйым лукмо нормым 14 пачаш кугемден. Тыге «стахановский движений» шочын.
* 1986-шо ийыште Новороссийск воктене «Адмирал Нахимов» пассажир лайнер вӱд йымак каен.
* 1990-шо ийыште ГДР ден ФРГ ушнымышт нерген вашкелшыкым кидым пыштыме. 

== Кӧ шочын ==
''Тыгак ончо: [[:Категорий:31 Сорла Кӧ шочын]]''
* [[1940]] — Людмила Константиновна Елизарова, туныктыш пашаеҥ, Марий Элын калык туныктышыжо. Тудо мӱндыр [[Узбекистан]] элыште шочын-кушкын. Марий кугыжаныш педагогик институтым тунем лекмек, Волжск оласе 3-шо №-ан школышто туныктышылан пашам ышташ тӱҥалын, вара 7-ше да 6-шо №-ан школлаште тыршен. Чыла школыштыжат Людмила Константиновна тоштер пашам вӱден шоген, профессионал конкурслаште ятыр гана сеҥышыш лектын.
* [[1945]] — Виталий Лаврентьевич Богданов, журналист да поэт. Тудо Шернур вел Купран ял гыч. Пашам [[Марий Эл (газет)|«Марий Эл» газет]] редакцийыште ыштен. Сылнымут аланыштат кугу чапым сулен: «Мый шыргыжмашым шочынам тӱрлаш» книган авторжо. Калык кызытат тудын пашаже-влакым куанен лудеш да порын-порын шарна. 
* [[1946]] — Александр Александрович Соловьёв, полиграфист, Марий Элын сулло тӱвыра пашаеҥже. Тудо гын Звенигово кундем Нурда ял гыч. Кугыжаныш савыктыш комитет вуйлатышын алмаштышыжлан да тӱҥ инженерлан 7 ий тыршыме деч вара, республикысе полиграфий-редакций ушемын вуйлатышыжлан шогалын. 1993-2002-шо ийлаште марий савыктыш комбинатын вуйлатышыже лийын.
* [[1955]] — Наталия Игоревна Кожанова, туныктыш пашаеҥ да журналист, Марий Элын сулло шанче пашаенже. Паша корныжо Марий кугыжаныш техник университет дене кылдалтын. Но журналистик пашаштат шуаралтеш: «12 регион телекомпаний» ушемыште тырша. 
* [[1955]] — Александр Иванович Винокуров, туныктыш пашаеҥ. Тудо Татарстан кундемысе [[Альметьевск]] олаште шочын-кушкын. [[Марий кугыжаныш университет]]ысе химий да биологий факультетысе тӱҥ химий кафедрыште ынде ятыр ий тырша. Химий шанче кандидат. Марий Элын сулло туныктыш пашаеҥже.
* [[1966]] — [[Зоя Александровна Тимофеева]] (Зоя Вис-Вис), журналист да сылнымут мастар. Калыкыште тудым Зоя ВисВис лӱм дене палат. Кӱшыл шинчымашым Крупская лӱмеш Марий кугыжаныш педагогик институтышто налын. 1996-шо ий гыч Зоя Александровна «Кугарня» газетыште тыршаш тӱҥалын. 1999-ше ий гыч Российысе журналист–влак ушемыш пурен. «Саска – кӱмӧ пагыт», «Турням уэш каваште» почеламут сборник – влакын авторжо. Кызыт «Бизнес в Марий Эл» газет редакцийыште пашам ышта да возымо пашажым умбакыжат шуя. 
* [[1967]] — Александр Михайлович Коковихин, [[руш]] [[поэт]], [[Олык Ипай лӱмеш премий]]ын лауреатше. Ятыр сылнымут книган авторжо. 
== Кӧ колен ==
''Тыгак ончо: [[:Категорий:31 Сорла Кӧ колен]]''

== Калык пале ==
* '''Флорын да Лаврын кечыже'''. Ты кечын кресаньык-влак шке имньыштым кандареныт, нимогай пашаш луктын огытыл. ¡дырамаш-влак икте-весе дек унала кошташ тӱҥалыныт.

{{commonscat|31 August}}

[[Категорий:31 Сорла]]
