'''Николай Михайлович Арбан''' ([[30 Кылме]] [[1912]] —  [[2 Ага]] [[1995]]) — [[марий]] уста драматург, [[семмастар]], [[сӱретче]] да балейтместер.

Николай Михайлович Арбан, чын  {{comment|тукымлӱмжо|фамилийже}} Деревяшкин, 1912 ий 30 Кылме тылзыште [[Маскасола кундем]] [[Арбан]] [[ял]]ыште [[кресаньык]] ешеш шочын. Тунам илыш йӧсӧ лийын гынат, самырык рвезе шонен пыштымыжым мучаш марте шукташ тыршен, эше тӱҥалтыш школышто тунеммыж  годымак шке мастарлыкшым ончыктен: моторын сӱретлен, пырдыж газетым луктеден, скрипка денат шокташ тӧчен. Тӱҥалтыш школым тунем пытармеке, Арбан [[Йошкар-Ола]]се шымияш школышто тунемаш тӱҥалеш, тыге [[сымыктыш]] деке утларак лишемаш у йӧн лектеш. Школышто тунеммыж годым театрыш корным такырта. Шымияш школым тунем лекмек, Николай Арбан театр пеленсе декоративный мастерскойыш сӱретчелан пашам ышташ пура: афишым возкала, спектакльлан декорацийым ямдылкала. Полмезе рвезын пашаче улмыжым шижын, Марий музыкальныый-театральный техникумыш пураш манын, тудлан курсыш тунемаш каяш темлат.

[[1929]] ийын театральный студийыш у тӱшкам погат. Арбанат тушко йодмашым воза. Театрыште пашам ыштыме годым массовкышто модмыжым шотыш налын, тунемаш экзамен деч посна пуртат. Тиде студийыште Арбан ик ийым веле тунемеш, тудлан [[Моско]]ш театральный сӱретчелан тунемаш каяш путевкым кучыктат. А Москоште марий рвезым вес увер вучен: Всесоюзный сӱретче училищын декоративный пӧлкам [[Санкт-Петербург|Ленинградыш]] кусареныт. Садлан Миклайлан корным умбаке шуяш верештын. Но черланымылан кӧра врач «Ленинградыште илаш ом темле» манме справкым кучыкта.

Николай Арбанлан Йолшкар-Олаш пӧртылаш логалын. Тиде ийынак {{comment|сем-студийыш|музыкальный студийыш|}} экзаменым кучымек, Николай Арбан скрипка пӧлкаште тунемаш тӱҥалеш.

Николай Арбан {{comment|сем-театр училищым|музыкально-театральный училищым}} 1934 ийыште тунем пытара. Лач тиде жапыште  тудо сылнымут дек шӱмаҥын, шкежат возкален ончен. Николай Арбан сылнымут пашан ик эн неле ужашыштыже – драмыште - шке вийжым тергаш тӱҥалеш, лач тыште моштымашыжым тапта, усталыкшым ончыкта.

Николай Арбан Горьковский передвижной оперный театрын артистше семын пашам ышта, 1935-1937 ийлаште Йошкар Армий радамыште служитла. Йошкар-Олаш пӧртылмеке, Маргосфилармонийыште да Марий театрын оркестрыштыже шокта, тыгодымак мурым возкала, тӱрлӧ койдарчыкым шында. Вес ганаже нунышт Арбанын комедийлаштыже шке верыштым муыт. [[1941]]-[[1942]] ийлаште Николай Михайлович сар оркестр дене пырля кужу фроновой корным эртен, тидыже илышым ужмаште, шере-кочыжым палымаште поснак палдырнен. 1944 ийыште Николай Арбан «Янлык Пасет» драмым воза, тудым Марий театр шошым модын ончыкта. Спектакльым калык пеш шокшын вашлиеш. Серызын икымше драмыжым {{comment|виктер|правительстве}} кӱкшын акла да тудлан Марий АССР {{comment|сымыктышын сулло пашаеҥже|заслуженный деятель культуры}} лӱмым пуа.

Кумдан палыме «Кеҥеж йӱд» комедийым [[1946]] ийыште возен шукта. Тудо сар деч  варасе тыныс илышым ончыктышо сылнымутын икымше саскаже лийын. Николай Арбан шке пьесылаж дене йоршеш у – лирический сем комедий – жанрым почын.

Марий литературын вияҥ толмаштыже изи огыл надырым шотыш налын, 1954 ийыште Николай Михайлович Арбан СССР серызе ушемыш пуртат.

1994 ий гыч [[Марий Элын Калык серызе]].

[[Категорий:Марий серызе]]
[[Категорий:Марий Элын Калык серызе]]
