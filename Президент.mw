'''Президент''' Кугыжаныш але территорий-административ образований вуйлатше, иктаж могай коллегий орган, мер ушем але коммерций организаций председатель. Чынжым, президентым сайлышаш улыт. Южо эллаште (мутлан, [[АУШ]]ышто да [[Тӱркий]]ыште тиде пашам шуктышо айдемылан ӱмыр мучкылан тиде чап лӱмым кодат. Президент виктарымаш кугыжанышлаште президент эше исполнительный кучемын озаже улеш, парламентан кугыжанышлаште - лач кугыжаныш вуйлатыше гына. Южо эллаште, [[конституций]] почеш, президент эше {{comment|виктер|правительство}} вуйлатыше сомылым шукта. 

[[Файл:Gilbert_Stuart_Williamstown_Portrait_of_George_Washington.jpg|thumb|200px|right|Джордж Вашингтон, президент.]]

== Мут нерген ==
Президент мут [[Марий йылме|мемнан йылмыш]] "ончылшинчыше" семын кусаралтеш (лат. prae (ончылно) + sedere (шинчаш)), руш "председатель" мут тиде латин терминын кусарымашыже лийын. Тачысе "мер ушем президент", "фирме президент" да т.м. тиде мут декак лишеммым ончыктат.

== Эртымгорно ==
"Кугыжаныш вуйлатыше" шотышто "президент" мутым Америкыште кучылташ тӱҥалыныт, кунам американ колоний-влак шке эрык верч кучедалыныт. Икымше президент [[Джордж Вашингтон]] "Континент конгресс президент" лӱмым гына нумалын. Британ Кугыжа ваштареш шогалше штатын {{comment|ончылъеҥ|представитель}}-влак погынымашын председательже сомылым шуктен. Вара гына, кунам [[1787]] ийысе конституцийым ямдыленыт, "президент" мутым Конгресс деч ойыреныт, да уло кугыжаныш вуйлатыше семын тудым кучалташ тӱҥалыныт. 
'''Экс-президент''' - президент пашаште тыршаш чарныше айдеме.
'''Вице-президент''' - президентын {{comment|алмаштышыже|заместитель}}, президент деч вара кокымшо еҥ.
