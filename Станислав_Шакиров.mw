Кажне еҥын чонлан лишыл мур

ызыжо уло. Станислав Шакировымат калык шукертак йӧратен шынден, кажне гаяк концертышкыже коштеш. Да арам огыл. Тиде мурызо нигунам уда касым огеш пӧлекле. 
Тудо муро аланыште идалык мучко ила: мурым воза, концертлан ямдылалтеш, гастроль дене коштеш. Теве вашке адак тора корныш тарвана. Тиддеч ончыч туддене вашлийын мутланышна. 
- Станислав Алексеевич, Те моло кундемысе марий-влакымат огыда мондо. 
- Чынжымак, кажне ийын мый тӱрлӧ веке гастроль дене коштам. А ынде икмынярымше ий почела шошым шочмо Пошкырт велышкем миен толам. Теният март тӱҥалтыште тушко тарванем. 
- А Йошкар-Олаште огыда выступатле мо? Мутлан, вашке «Юмынӱдыр» концерт лиеш. 
- Тушто мураш ом тӱҥал. Молан манаш гын, мый тӱшкан мурымо концертлаш лекмаш уке, утларакшым шке концертым чумырем да эртарем. Адакшым ты жапыште лач Пошкырт велне гастрольышто лиям. Тидым ӱмаште декабрьыштак планыш пуртенам, чыла вере уже кутырен келшыме. Вашке Йошкар-Олаште лийшаш концертлан мыйын мурымо «Юмынӱдыр» муремын лӱмжым пуымо, садлан калык тушто мыят лиям манын шона дыр. 
А шкеже Йошкар-Олаште 24 апрельыште В.И.Ленин лӱмеш тӱвыра полатыш калыкым чумырынем. 
Но Пошкырт кундемыш кудалме деч ончыч Марий Элысе икмыняр райрӱдыштӧ выступатлем. Теве 3 мартыштеСоветский посёлкышто, 4 мартыште Медведевыште мурем. 
Вара корнем Ош Виче серыш шуйна. Уфаште 7 мартыште кугу концертем лиеш, 8 мартыште - Мишкан селаште, 9 мартыште - Бирскыште, 10 числаште - Калтаса селаште. 11 мартыштеНефтекамск калык ончык лектам. Тыге Пошкырт кундем мучко гастролем мучашлем. 
Шочмо верысе калык дене чӱчкыдынрак пырля лийман, садлан шыжымат тушко миен толаш кумыл уло. 
- Кажне ийын гастрольыш коштам манын ойлышда. А тенийсе концертда молын деч мо дене ойыртемалтеш? 
- Кажне ийын калыклан вес программым темлем. Шуко  у муро возалтын. Адакшым шукерте огыл у СD-дискем ош тӱням ужо. Тудын дене калыкым палдарынем. Пеленем шукертсек пырля пашам ыштыме музыкант-влак да самырык мурызо, одо марий ӱдыр Роза Искакова лийыт.  
Но калык чоныш шыҥыше южо тошто муремымат программа гыч луктын ом кудалте.  «Кандырам» садак  кушталтена, шонем. Туддеч посна нигузе ок лий. 
- Почеламутлан семым шке возеда, аранжировкым шке ыштеда. Могай поэт-влак дене кылым кучеда? Мо тыланда почеламутышто тӱҥжӧ? 
- Эн ондак тудо илыш нерген лийшаш, калык чоныш шыҥышаш да тудым тарватышаш. Тыгодымак куштылгын лудалтшаш да муралтшаш. Василий Регеж-Гороховын, Альбертина Иванован, Валентина Изилянован, Вячеслав Абукаев-Эмгакын, Светлана Эсаулован, Татьяна Пчёлкинан, Надежда Никитинан, Татьяна Соловьёван почеламутышт лач тыгай улыт. 
А мый газетым лудшо кажне еҥым шке концертышкем ӱжам. Пырля погынен, весела касым эртарена. Толза чылан. 
Илыш неле манын, вуйым сакен шинчыше еҥ тачысе саманлан келшен ок тол. Тидын шотышто Станислав Шакиров деч примерым налаш лиеш. 
Наш земляк, уроженец д.Бахтыбаево, хорошо знакомый публике народный артист Республики Мари Эл Станислав Шакиров вот уже в течение двух десятков лет радует зрителей своим талантом. На днях он выступил в нашем городе на сцене ГДК в рамках гастрольной поездки по местам компактного проживания марийского населения вместе со своей группой «Мари». 
Ведущая концерта, лауреат конкурса молодых исполнителей «Серебряный родничок», очаровательная Роза Искакова ознакомила собравшихся с программой вечера и исполнила задушевные песни «Как поживаешь, мама?» и «На родной земле». Тепло принял зал заслуженного артиста Республики Мари Эл Анатолия Зарецких, исполнившего песни «Ой, красивые девки» и «Светлая любовь». Но, конечно, «гвоздем» программы был любимый певец, артист по призванию Станислав Шакиров. Бурными аплодисментами встретил зал его песни «Тебе» на слова Э.Сапаева, «Черемуха на берегу» и «Каштан» на слова Г.Матюковского, «Ради тебя» на слова С.Никитиной, марийские частушки. Станислав не только великолепно пел, но и виртуозно играл на баяне, балалайке, свиристели и тальянке.
Программу концерта украсили замечательные музыканты: баянист Василий Чернов, гитарист Антон Савин и скрипач Александр Петухов.
И после завершения программы зрители не спешили домой. Вместе с гостями они танцевали в фойе ГДК марийскую веревочку. Думаю, все получили максимум удовольствия и этот мартовский вечер надолго останется в памяти.

Е.НИКОЛАЕВ.



Станислав Шакиров
Пошкырт вел Пӯрӧ район Кужнур ялыште 1967 ий 23 мартыште шочын. 1985 ийыште тыштак кыдалаш школым тунем лектын. Кок ий армийыште служитлен. Но чонжо дене мурызак лияш шонен. Тыгай шонымаш дене Станислав Йошкар-Олашке толеш. Экзаменым сайын кучен, И.С.Палантай лӯмеш музыкал тунеммеверыш пура. Но тушто шуко ок тунем. Шкенжын вий-куатшым эстрадле муро-влакым мурымаште терга. 1989 ий гыч Марий кугыжаныш филармонийыште пашам ышташ тӯҥалеш. 
Тыште тудо "Мари" лӯман эстраде-фольклор группым пога. Икымше концерт программышт вигак ончышо калыкын кумылжым авалтен. А вуйлатышын шыма йӯкшӧ да поро гына шинчаончалтышыже угыч да угыч сцене гоч вашлиймашке ӯжыныт. "Какшан сер ӯмбалне ломбо" - тыге маналтын поэт Геннадий Матюковскийын мутшылан возымо композитор Кузьма Смирновын мурыжо. Тудым марий радион фондышкыжат серен налме. Муро кокымшо шӯлышым, содыки, Станислав Шакировын мурымыж дене налын. Калык коклаште, манмыла, вӯдшорла шарлен каен. Але тудын шиялтыш дене шоктымыж почеш шке кундемысе такмакше-влакшым колыштат гын... залыште шинчыше южо еҥже тӧршталтен шогалын кертеш. Туге ямлын лектеш, совым ончылгоч пералташ ямде улат. Мыланем мо чыла тидым ойлыман! Арам огыл телевидений дене йоҥгалтше "Шӯмсем пӧлек" передаче тудын выступленийже деч посна огешат эрте. Мурымым Марий радио дене гына огыл колтат, рушла наҥгайыме "Радио-М" программышкат пуртат. 
Муро тӯняшке толмыж дене тудо шкежат семым возаш кумылаҥын. Шижын, программым вияҥдаш да весемдаш кӯлеш. Тыге гына ончышо да колыштшо еҥын кумылжым утларак налаш лиеш. Очыни, тыгай шонымаш дене возалтыныт "Тылат", "Пеледме жап", "Почмо чон" да икмыняр муро-влак.  Тудлан почеламут-влакым шукыж годым поэт Вячеслав Абукаев-Эмгак воза. Творческий кылышт эреак кумдаҥын толеш. 
"Мари" группын гастроль корныж нерген тыге ешараш возеш. Марий Эл да пошкудо республикла ден областьлам тореш-кутынь коштын савырненыт. Нуно марий эстрадын кӯкшытшым Финляндийыште, Эстонийыште, Венгрийыште ончыктеныт. Тудын вуйлатышыжым аклыде коден кертын огытыл. 1997 ийыште Станислав Шакировлан "Марий Элын сулло артистше", а 2000 ийыште "Марий Элын калык артистше" кӯкшӧ лӯмым пуэныт. 
Станислав Шакиров

Пошкырт вел Пӯрӧ район Кужнур ялыште 1967 ий 23 мартыште шочын. 1985 ийыште тыштак кыдалаш школым тунем лектын. Кок ий армийыште служитлен. Но чонжо дене мурызак лияш шонен. Тыгай шонымаш дене Станислав Йошкар-Олашке толеш. Экзаменым сайын кучен, И.С.Палантай лӯмеш музыкал тунеммеверыш пура. Но тушто шуко ок тунем. Шкенжын вий-куатшым эстрадле муро-влакым мурымаште терга. 1989 ий гыч Марий кугыжаныш филармонийыште пашам ышташ тӯҥалеш. 
Тыште тудо "Мари" лӯман эстраде-фольклор группым пога. Икымше концерт программышт вигак ончышо калыкын кумылжым авалтен. А вуйлатышын шыма йӯкшӧ да поро гына шинчаончалтышыже угыч да угыч сцене гоч вашлиймашке ӯжыныт. "Какшан сер ӯмбалне ломбо" - тыге маналтын поэт Геннадий Матюковскийын мутшылан возымо композитор Кузьма Смирновын мурыжо. Тудым марий радион фондышкыжат серен налме. Муро кокымшо шӯлышым, содыки, Станислав Шакировын мурымыж дене налын. Калык коклаште, манмыла, вӯдшорла шарлен каен. Але тудын шиялтыш дене шоктымыж почеш шке кундемысе такмакше-влакшым колыштат гын... залыште шинчыше южо еҥже тӧршталтен шогалын кертеш. Туге ямлын лектеш, совым ончылгоч пералташ ямде улат. Мыланем мо чыла тидым ойлыман! Арам огыл телевидений дене йоҥгалтше "Шӯмсем пӧлек" передаче тудын выступленийже деч посна огешат эрте. Мурымым Марий радио дене гына огыл колтат, рушла наҥгайыме "Радио-М" программышкат пуртат. 
Муро тӯняшке толмыж дене тудо шкежат семым возаш кумылаҥын. Шижын, программым вияҥдаш да весемдаш кӯлеш. Тыге гына ончышо да колыштшо еҥын кумылжым утларак налаш лиеш. Очыни, тыгай шонымаш дене возалтыныт "Тылат", "Пеледме жап", "Почмо чон" да икмыняр муро-влак. Тудлан почеламут-влакым шукыж годым поэт Вячеслав Абукаев-Эмгак воза. Творческий кылышт эреак кумдаҥын толеш. 
"Мари" группын гастроль корныж нерген тыге ешараш возеш. Марий Эл да пошкудо республикла ден областьлам тореш-кутынь коштын савырненыт. Нуно марий эстрадын кӯкшытшым Финляндийыште, Эстонийыште, Венгрийыште ончыктеныт. Тудын вуйлатышыжым аклыде коден кертын огытыл. 1997 ийыште Станислав Шакировлан "Марий Элын сулло артистше", а 2000 ийыште "Марий Элын калык артистше" кӯкшӧ лӯмым пуэныт. Василий Крыловын "Марий Элын артистше-влак" очерк гыч. 
"Ончыко" журнал 6 №. 2003 ий. 81 лш.
