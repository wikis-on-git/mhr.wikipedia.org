{{Сорла}}
'''1 Сорла''' — [[григориан кечышот]] почеш идалыкын 213-шо (кужемдыме ийлаште 214) кечыже. Идалык пытыме марте 152 кече кодеш.

== Пайрем-влак ==
* {{Флагификаций|Барбадос}}, {{Флагификаций|Бермуд отро-влак}}, {{Флагификаций|Гайана}}, {{Флагификаций|Тринидад ден Тобаго}} {{Флагификаций|Ямайка}} — Эмансипаций
* {{Флагификаций|Азербайджан}} — Азербайджан алфавитын да йылмын кечыже.
* {{Флагификаций|Ангола}} — Сарзе Вийын кечыже.
* {{Флагификаций|Бенин}} — Эрыкан лийме кече.
* {{Флагификаций|КНР}} — Китай армийым чоҥымо кече.
* {{Флагификация|Польша}} — Варшавский восстанийыште вуйым пыштыше-влакым шарныме кече.
* {{Флагификация|Россия}} — Россий Федерацийысе Сарзе Вий тылын кечыже
* {{Флагификация|Швейцария}} — Конфедераций кече.
* {{Флагификаций|Россий}}:
** Икымше тӱнямбал сарыште колышо-влакым шарныме кече.
** Инкассатор кече.
** {{Флагификаций|Адыгея}} — Репатриант кече.
== Лӱмгече ==
* Католик лӱм-влак: Альфонс, Мария, Пётр, Юстина.
* Танле (православный) лӱм-влак (у стиль почеш):
** Пӧръеҥ лӱм-влак:
*** Варлам (Варлаам, Варламий) — проповедник Кавказский Варлаам.
*** Григорий — проповедник Григорий Новый.
*** Дий — преподобный Дий Константинопольский.
*** Дмитрий — святитель Димитрий Ростовский.
*** Митрофан — святитель Митрофан Воронежский.
*** Паисий — преподобный Паисий Печерский.
*** Роман — мученик, князь Рязанский Роман Олегович.
*** Серафим — преподобный Серафим Саровский.
*** Стефан (Степан) — блаженный Стефан Лазаревич, король Сербии.
*** Тихон — святитель Тихон Задонский.
** Ӱдырамаш лӱм-влак:
*** Евгения — Святая Милица (в крещении Евфросиния, в иночестве Евгения, в схиме Евфросиния), княгиня Сербская.
*** Евфросиния — кӱшнырак ончо.
*** Милица — кӱшнырак ончо.
***  Макрина — преподобная Макрина Каппадокийская
== Мо лийын ==
''Тугак ончо: [[:Категорий:Сорла тылзын 1 кечынже мо лийын]]''
===Марий тӱняште===
* [[1988]] ий — Ежово селаште «Солнышко» йочасадым почыныт. 
===Тӱня мучко===
* [[1774]] ий — молекуляр кислородым луктыныт.
* [[1903]] ий — Серафим Саровскийым Шнуй-влак радамыш пуртымо.
* [[1964]] ий — «Маяк» радиостанцийын икымше эфирже лийын. 
== Кӧ шочын ==
''Тугак ончо: [[:Категорий:Сорла тылзын 1 кечынже кӧ шочын]]''
* [[1939]] ий — Геннадий Апаевич Апаев, туныктыш пашаеҥ, [[Марий Эл Республикын сулло шанчыеҥже]]. [[Пошкырт Эл]] [[Мишкан кундем]]ыште шочын. [[Йошкар-Ола]]шке 1969-ше ийыште толын да витамин заводышто конструкторлан пашам ышташ тӱҥалын. Но умбакыже шинчымашым пойдараш шонен пыштен да Москосо экономик институтыш тунемаш пурен. Вара Иваново оласе институтышто туныктышо лийын, а 1994-ше ий гыч Марий кугыжаныш техник университетыште пашам ышташ тӱҥалын. 100 утла шанче пашан, пособийын да монографийын авторжо.  
* [[1942]] ий — [[Патрушев, Валерий Степанович|Валерий Степанович Патрушев]], шанче-археолог, Марий Эл Республикын сулло шанчыеҥже. Шернур кундем Шӱкшер ялыште шочын. Моло изаже Геннадий ден Анатолий семынак Валерий Степанович кӱшыл шинчымашым Марий кугыжаныш педагогик институтышто налын да шанче корнышко шогалын. Геннадий ден Анатолий йылмызе да историк лийыныт гын, Валерий археологий деке шӱмаҥын. Тӱҥ шотышто шанчыеҥ Финно-угор калыкын тӱвыражым да историйжым шымлен. 200 наре шанче пашан авторжо. Историй шанче доктор. 
* [[1951]] ий — Зинаида Романовна Зорина, муниципал пашаеҥ. [[Шернур кундем]]ыште шочын. Паша корныжо школыштат, кундемысе комитетыштат эртен. Но [[1981]]-ше ий гыч тудо райисполкомышто секретарьлан шогалын, а 4 ий гыч вуйлатышын алмаштышыже лийын, 1992-шо ий гыч Шернур кундемысо администраций вуйлатышын алмаштышыжлан шогалын да 14 ий ты сомылымак шуктен шоген. А кызыт ветеран-влакын ушемыштым вуйлата.
* [[1954]] ий — Хатиф Гараевич Вафин, ял озанлык специалист, Марий Эл Республикын сулло агрономжо, Россий Федераций ял озанлыкын сулло пашаеҥже. Шкеже [[Поранча кундем]] Куянково ял гыч. 14 ий Калинин лӱмеш колхозышто тӱҥ агрономлан тыршыме деч вара, «Марийхлебопродукт» ушемын вуйлатышыжлан шогалын, 2005-ше ий гыч «Хлебснаб» ушемын вуйлатышыже лийын.
* [[1968]] ий — [[Акчурин, Илья Леонтьевич|Илья Леонтьевич Акчурин]], кугыжаныш пашаеҥ. Чуваший кундемын эргыже чын паша вержым марий кундемыште муын: 2015 ийыште тудо Марий Эл Республикын тӱҥ федерал инспекторжо лийын.
* [[1962]] ий — [[Романова, Августа Владимировна|Августа Владимировна Романова]], артист да [[журналист]]. Шкеже [[Тошто Торъял]] села гыч. Театрыштат уста артистка тӱрлӧ рольым чоҥен, ончаш толшо калыклан шке оҥайлыкше дене шарнымашеш кодын. Тыгак Августа Владимировна эстрада концертлам вӱдымыж дене чапланен, ий еда эртаралтше «Воштылаш, товатат, сулык огыл» мыскара конкурсымат тудак вӱда. Ятыр ий ынде Марий радиошто пашам ышта. 
== Кӧ колен ==
''Тугак ончо: [[:Категорий:Сорла тылзын 1 кечынже кӧ колен]]''

== Калык пале ==
* '''Макринан кечыже'''. Ожно лӱмат тыгай лийын. Южо шонымаш почеш, тиде кечын эре йӱр йӱрын, сандене лӱмжымат "мокрый" манын пуэныт. Макринан кечын игече могай – шыжат тугай лиеш – маныныт.
* Йӱран игече годым марий калык Йӱр Кува ден Кугызам, Пыл Кува ден Кугызам шарналтен. Кужу жап кукшо игече шога гын, ял калык памаш дек миен, ший оксам, шинчалым але пырчым кудалтеныт. Кужу жап йӱр йӱреш гын, адакат Кугу Юмылан да Йӱр кува ден кугызалан пелештеныт. 
{{commonscat|1 August}}

[[Категорий:1 Сорла]]
