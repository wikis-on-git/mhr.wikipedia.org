Чузаев Родион Иванович (1965 пеледыш 24, РСФСР, Марий АССР, Юлсер кундем, Йывансола) – марий шанчызе, туныктышо, вуйлатыше, историй шанче кандидат (1998), доцент, Марий Эл Республикысе образованийын сулло пашаеҥже (2015). 
== Илыш корныжо ==
Родион Иванович Чузаев 1965 ийын пеледыш тылзын 24 кечынже Марий АССР, Юлсер кундем (Волжский район), Йывансола (Малое Иваново) ялеш шочын. 
1989 ийыште Н.К. Крупская лÿмеш Марий кугыжаныш педагогике институтын историй да филологий факультетысе историй пöлкам «Историй. Ангичан йылме» специальность дене тунем пытарен. 
Институтым тунем лекмек, шочмо Юлсер кундем школлаште, а 1992-шо ий гыч Йошкар-Оласе 30-шо номеран кыдалаш школышто туныктышылан тыршен. 
1996-1998 ийлаште МарГУ-н регионысо историй кафедр пеленсе аспирантурышто шинчымашым поген. 
1998 ийыште Казань олаште, Казаньысе кугыжаныш университетыште, «Марийское национальное движение в 1917–1918 годах» лÿман кандидатлык диссертацийым арален (шанче вуйлатышыже – историй науко доктор, профессор К.Н. Сануков).
2000-2004 ийлаште Марий туныктыш институтын марий филологий да культурологий кафедрыжым вуйлатен.
2004 ий гыч Марий кугыжаныш университетыште Тӱвыра да сымыктыш факультет декан сомылым, 2013-шо ий гыч  тачысе кече марте Калыкле тӱвыра да тӱвыра кокласе кыл институтын директор сомылым шукта. Тыгак тÿвыра да сымыктыш кафедрын доцентше улеш.

== Шанче пашаже-влак ==
1.
2.
3.
== Шанчызе нерген паша-влак ==

== Чап ==
«Россий Федерацийын туныктышын почётан пашаеҥже» оҥ тамга
Марий Эл Республикысе образованийын сулло пашаеҥже (2015).
