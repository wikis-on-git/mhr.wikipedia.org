{{Сорла}}
'''8 Сорла''' — [[григориан кечышот]] почеш идалыкын 220-шо (кужемдыме ийлаште 221) кечыже. Идалык пытыме марте 145 кече кодеш.

== Пайрем-влак ==

== Лӱмгече ==
Сорла тылзын кандашымше кечынже Ермолай, Игнат да Фёдор-влакын лӱмкечышт.
== Мо лийын ==
''Тыгак ончо: [[:Категорий:8 Сорла Мо лийын]]''
* [[1992]] ийыште [[Марий Эл|Марий Эл Республик]] шочын.

* 1899-ше ийыште Америк гыч Альберт Маршалл холодильниклан патентым налын. Икманаш, таче холодильникын шочмо кечыже!
* 1924-ше ийыште Москва олаште икымше автобус линийым почмо.
* 2008-ше ийыште Грузийын войскаже-влак  Кечывалвел Осетийыш керылт пуреныт. 
== Кӧ шочын ==
''Тыгак ончо: [[:Категорий:8 Сорла Кӧ шочын]]''

* [[1948]] — Валерий Леонидович Вшивцев, журналист да спорт пашаеҥ. Параньга посёлкышто шочын. Тудо гын Мари-Турек кундемысе «Знамя» газет редакцийыште шуаралтын. Шахмат дене модмо спортым вияҥден колтымаштат надырже моткоч кугу.
* [[1955]] — Раиса Шамратовна Попова, мер пашаеҥ. Пошкырт вел Мишкан кундемыште шочын. Шкеже кызыт Пермь олаште ила да тушто Марий тӱвыра рӱдерым почын. Ынде 8 ий наре тиде ушем тӱрлӧ вашлиймаш-влакым эртара, Пермь олаште илыше марий-влакым пырля чумыра. Тыште Раиса Шамратовнан надырже моткоч кугу. 
* [[1980]] — [[Александр Речкин]], [[мурызо]]. Шочынжо тудо Куженерыште. Самырык мурызо изиж годсек муро деке шӱмаҥын, молан манаш гын тудын ача-аважат тӱвыра дене кылдалтше улыт. Институтышто тунеммыж годым «Полярная Звезда» группын солистше лийын, а вара эстрада мурызо семынат чапланен. Кызыт Александр [[Нижневартовск]]ышто ила да пашам ышта. 
* [[1960]] — Роза Андреевна Попова, Марий Элын сулло эмлызыже. Куженер кундем Шой-Шӱдымарий ялыште шочын. Йошкар-Оласе медучилище деч вара Саратовысо мединститутым йошкар диплом дене тунем пытарен. Паша верже Куженер кундемысо рӱдӧ эмлымвер дене кылдалтын. Ынде ятыр ий тудо кундемын тӱҥ акушержылан шога, тӱҥ врачын алмаштышыже сомылымат шукта. Тыгак Роза Андреевна - кундемысо погынын депутатше. 
== Кӧ колен ==
''Тыгак ончо: [[:Категорий:8 Сорла Кӧ колен]]''

== Калык пале ==
'''Ермолайын кечыже.''' Тиде кечын ондак кӱшӧ [[олма]]м погеныт, но кочкаш тоштын огытыл – олма спас кечым вученыт. Эрдене вочшо [[лупс]] кечывал жаплан юзо вийым пога маныныт.
{{commonscat|8 August}}

[[Категорий:8 Сорла]]
