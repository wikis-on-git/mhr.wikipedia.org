'''Валентин Исенеков''' (Валентин Борисович Исенеков) ({{Шочын|1935|03|19}}, [[Шопкер (Карагӧл кундем)|Шопкер]] — [[1988]], [[Йошкар-Ола]]) — марий [[серызе]],[[почеламутчо]], [[журналист]].
== Илыш корно ==
Валентин Исенеков 1935 ийыште ӱярня тылзын 19-ше кечынже [[Одо Эл]]ыште [[Карагӧл кундем]]ысе [[Шопкер (Карагӧл кундем)|Шопкер]] ялыште кресаньык ешеш шочын-кушкын. Пошкудо [[Суас Эл]]ыште [[Агрыз кундем]]ысе Буймо шымияш школышто тунемын. 1950 ийыште, шымияш школым тунем пытарымеке, [[Чолман]] ден [[Юл]] [[эҥерл]]аште сплавщиклан пашам ыштен. Вара [[Йошкар-Оласе культпросвет школ]]ышто шинчымашыжым нӧлтен, специалист лийын, шочмо Шопкер ялышкыже пӧртылын да [[клуб]] вуйлатышылан тыршен.

1961 ийыште Валентин Исенеков [[Н.К.Крупская лӱмеш Марий пединститут]]ыш тунемаш пурен, но тунеммашым коден. 1963-1965 ийлаште [[Провой кундем]]ысе «Передовик» газетыште пашам ыштен. Н.К.Крупская лӱмеш Марий пединститутым заочно тунем пытарен.

Шочмо йылме деке йӧратымаш Валентин Исенековлан землякше, писатель [[Токмурзин, Илья Михайлович|Илья Ломберский]] деч куснен. Латкумияш Валентин Илья Михайлович деке шочмо ялышкыже, [[Ныргынде|Ныргындышыш]], палыме лияш миен.

Валентин Исенековын [[почеламут]]шо-влакым [[Руш йылме|руш]], [[Одо йылме|одо]], [[Суас йылме|суас]] йылмылашке кусарыме. Тудо шкеже [[Пушкин, Александр Сергеевич|А. Пушкинын]], [[Михалков, Сергей Владимирович|С. Михалковын]], [[Тукай, Габдулла|Г. Тукайын]], [[Муса Джалиль|М. Джалильын]] сылнымутыштым марлаҥден.

В.Исенеков шымлымаш пашамат шуктен. Марий АССР-ын калык писательже [[Еремеев, Никандр Сергеевич|Никандр Лекайнын]] усталык биографийжым радамлен, кум том дене савыктен лукташ чумырен.

Валентин Исенеков альманахым, тӱшка сборникым, нунын коклаште «Эрвий», «Пионер тулойып», «Герой пионер-влак» книгалам чумырымаште чот тыршен. [[Кугу Ачамланде сар]]ыште лийше писатель-влак нерген «Арслан тукым» очерк сборникым чумырен.
1967 ийыште В.Исенеков [[Ямде лий (газет)|«Ямде лий!»]] газет редакцийыш пашаш толын. Тыште ӱмыржӧ кӱрылтмеш тыршен. «Ямде лий» газет редакцийыште 21 ий пашам ыштыме жапыште йочан койыш-шоктышыжым сайын умылен моштен. Сандене йочаланат произведений-влакым возен. Тиде – «А гыч Я марте» (1975), «Шӱдыр» (1980), «Мемнан Мики» (1986).

«Тыматле ласка койышыжо, ушан шомакше дене Валентин Исенеков самырык возышо-влакым пашалан туныктен, полшен, таратен, кумылаҥден шоген. Молын семын самырыкын материалжым удырен-рожген кышкаш тӧчен огыл, пырля каҥашен, келшыше ой-шомакым муаш полшен», – возен прозаик [[Алексеев, Геннадий Валерианович|Геннадий Алексеев]].

Валентин Борисович ятыр юнкорлан илышыштыже чын корным муаш полшен. Туныктышым порын шарнен, «Ямде лий» редакций кажне ийын юнкор да литературно-творческий пашам сайын виктарен колтышо кружоклан В.Исенеков лӱмеш премийым палемден.

== В.Б.Исенеков лӱмеш премий ==
В.Б.Исенеков лӱмеш премийын лауреатше лӱмым сеҥен налше юнкор да литературно-творческий кружок-влак: <br />
2013 ий – Морко район Шӱргыял школ,<br />
2012 ий – Кужеҥер район Ӱштымбал школ («Кӱдыроҥгыр» кружок),<br />
2011 ий – Волжский район Карай школ,<br />
2010 ий – У Торъял район ТоштоТоръял школ,<br />
2009 ий – У Торъял район Немда школ,<br />
2008 ий – Кужеҥер район Шӱдымарий школ,<br />
2007 ий – Морко район Токперде школ,<br />
2006 ий – Морко район Коркатово школ,<br />
2004-2005 ийла – Волжский район Сотнур школ,<br />
1999 ий – Морко район Кокласола школ,<br />
1998 ий – Волжский район РушШайра школ.<br />
2014 ийыште В.Исенеков лӱмеш премийым Кужеҥер район Коҥганур школ сулен налын.<ref>[http://mari-arslan.ru/node/1498 Валентин Борисович Исенековын 80 ияш лӱмгечыжлан пӧлеклалтше шарнымаш кас]</ref>

== Фото-влак ==
<gallery>
File:Алеко Юзыкайн ден Валентин Исенеков Ямде лий газетын юнкоржым саламлат.jpg|[[Юзыкайн, Алексей Михайлович|Алеко Юзыкайн]] ден Валентин Исенеков юнкорым саламлат
File:Алеко Юзыкайн ден Валентин Исенеков.jpg|[[Юзыкайн, Алексей Михайлович|Алеко Юзыкайн]] и Валентин Исенеков
File:Алеко Юзыкайн ден Валентин Исенеков - 1980 тӱҥалтыш.jpg|[[Юзыкайн, Алексей Михайлович|Алеко Юзыкайн]] ден Валентин Исенеков - 1980 тӱҥалтыш
|[[Юзыкайн, Алексей Михайлович|Алеко Юзыкайн]] и Валентин Исенеков марий юнкор-влакым саламлат
|Валентин Исенеков, Анна Петухова, [[Юзыкайн, Алексей Михайлович|Алеко Юзыкайн]]
</gallery>

== Кылвер-влак ==
* [http://mari-arslan.ru/node/1498 Валентин Борисович Исенековын 80 ияш лӱмгечыжлан пӧлеклалтше шарнымаш кас].
* [http://kidsher.ru/valentin_isenekovym_sharnalten_kas/ Валентин Исенковым шарналтен…].
* [http://gazetamariel.ru/?p=9500 Удмуртий: Тӱҥ уна – шольо-шӱжарже].

== Важ-влак ==
<references />

[[Категорий:Марий серызе-влак]]
[[Категорий:Марий почеламутчо-влак]]
