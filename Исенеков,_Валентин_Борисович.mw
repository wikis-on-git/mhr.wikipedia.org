{{Палыме еҥ
 |лӱм                 = Валентин Борисович Исенеков 
 |оригинал лӱм        = Валентин Исенеков
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Валентин Борисович Исенеков
 |тыршымаш алан       = [[серызе]], [[почеламутчо]], [[журналист]]
 |шочын               = 19.03.1935
 |шочмо вер           = [[Удмурт АССР]], [[Карагӧл кундем]], [[Шопкер (Карагӧл кундем)|Шопкер]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = 
 |сайт                = 
 |Commons             = 
}}


'''Валентин Исенеков''' (Валентин Борисович Исенеков) ({{Шочын|1935|03|19}}, [[Удмурт АССР]], [[Карагӧл кундем]], [[Шопкер (Карагӧл кундем)|Шопкер]] ял — 1988, [[Йошкар-Ола]]) — марий [[серызе]],[[почеламутчо]], [[журналист]], [[СССР Серызе-влак ушем]]ын йыжъеҥже (1988).

== Илыш корныжо ==
Валентин Исенеков [[1935]] ийын [[19 ӱярня|ӱярня тылзын 19-ше кечынже]] [[Одо Эл]]ыште [[Карагӧл кундем]] [[Шопкер (Карагӧл кундем)|Шопкер]] ялеш кресаньык ешеш шочын. Пошкудо [[Суас Эл]]ыште [[Агрыз кундем]]ысе Буймо шымияш школышто тунемын. 1950 ийыште, шымияш школым тунем пытарымеке, [[Чолман]] ден [[Юл]] [[эҥерл]]аште сплавщиклан пашам ыштен. Вара [[Йошкар-Оласе культпросвет школ]]ышто шинчымашыжым нӧлтен, специалист лийын, шочмо Шопкер ялышкыже пӧртылын да [[клуб]] вуйлатышылан тыршен.

1961 ийыште Валентин Исенеков [[Н.К.Крупская лӱмеш Марий педагогике пединститут]]ыш тунемаш пурен, но тунеммашым коден. 1963-1965 ийлаште [[Провой кундем]]ысе «Передовик» газетыште пашам ыштен. Н.К.Крупская лӱмеш Марий пединститутым заочно тунем пытарен.

Шочмо йылме деке йӧратымаш Валентин Исенековлан землякше, писатель [[Токмурзин, Илья Михайлович|Илья Ломберский]] деч куснен. Латкумияш Валентин Илья Михайлович деке шочмо ялышкыже, [[Ныргынде|Ныргындышыш]], палыме лияш миен.

Валентин Исенековын [[почеламут]]шо-влакым [[Руш йылме|руш]], [[Одо йылме|одо]], [[Суас йылме|суас]] йылмылашке кусарыме. Тудо шкеже [[Пушкин, Александр Сергеевич|А. Пушкинын]], [[Михалков, Сергей Владимирович|С. Михалковын]], [[Тукай, Габдулла|Г. Тукайын]], [[Муса Джалиль|М. Джалильын]] сылнымутыштым марлаҥден.

В.Исенеков шымлымаш пашамат шуктен. Марий АССР-ын калык писательже [[Еремеев, Никандр Сергеевич|Никандр Лекайнын]] усталык биографийжым радамлен, кум том дене савыктен лукташ чумырен.

Валентин Исенеков альманахым, тӱшка сборникым, нунын коклаште «Эрвий», «Пионер тулойып», «Герой пионер-влак» книгалам чумырымаште чот тыршен. [[Кугу Ачамланде сар]]ыште лийше писатель-влак нерген «Арслан тукым» очерк сборникым чумырен.
1967 ийыште В.Исенеков [[Ямде лий (газет)|«Ямде лий!»]] газет редакцийыш пашаш толын. Тыште ӱмыржӧ кӱрылтмеш тыршен. «Ямде лий» газет редакцийыште 21 ий пашам ыштыме жапыште йочан койыш-шоктышыжым сайын умылен моштен. Сандене йочаланат произведений-влакым возен. Тиде – «А гыч Я марте» (1975), «Шӱдыр» (1980), «Мемнан Мики» (1986).

«Тыматле ласка койышыжо, ушан шомакше дене Валентин Исенеков самырык возышо-влакым пашалан туныктен, полшен, таратен, кумылаҥден шоген. Молын семын самырыкын материалжым удырен-рожген кышкаш тӧчен огыл, пырля каҥашен, келшыше ой-шомакым муаш полшен», – возен прозаик [[Алексеев, Геннадий Валерианович|Геннадий Алексеев]].

Валентин Борисович ятыр юнкорлан илышыштыже чын корным муаш полшен. Туныктышым порын шарнен, «Ямде лий» редакций кажне ийын юнкор да литературно-творческий пашам сайын виктарен колтышо кружоклан В.Исенеков лӱмеш премийым палемден.

== Тӱҥ произведенийже-влак ==
* Рвезе йӱк: почеламут-вл. [Голос молодости : стихи]. Йошкар-Ола, 1961.56 с.
* Пеледме годым : почеламут-вл. [В пору расцвета: стихи]. Йошкар- Ола, 1966. 44 с.
* Вӱд ӱмбалне : повесть [Над волнами]. Йошкар-Ола, 1974. 192 с.
* А гыч Я марте : почеламут-вл. [От А до Я : стихи]. Йошкар-Ола, 1975.32 с.
* Ямбердинын дневникше : повесть [Дневник Ямбердина]. Йошкар- Ола, 1977. 40 с.
* Шӱдыр : ойлымаш-вл. [Звезда : рассказы]. Йошкар-Ола, 1980. 32 с. 
* Мики ден Вачи...: ойлымаш-вл. // Эрвий. 1983. С. 98—103.
* Вуча, алят вуча : баллада // Эрвий. 1985. С. 74—75.
* Мемнан Мики : ойлымаш-вл. [Наш Мики : рассказы]. Йошкар- Ола, 1986. 64 с.
* А гыч Я марте : почеламут-вл. [От А до Я : стихи]. Йошкар-Ола, 1990.36 с.
* Шуктенам вучен мый тиде кечым... // Тылат. Йошкар-Ола, 1994. С. 139-142.

== Моло йылмыш кусарыме произведенийже-влак ==
* Из дневника Лени Ямбердина: рассказ / пер. на рус. Т. Лихоталь // Зеленая роща. М., 1976. С. 14—29.
* Два крыла ; Если ты на посту ; Есенин и мать ; Белая чайка; Один полузнакомый человек...: стихи / пер. на рус. Г. Пагирева, Ю. Могутина,
B. Борисова//Соловьиный родник. Йошкар-Ола, 1984. С. 255—258.
* А гӹц Я якте : лыдышвлӓ [От А до Я : стихи] / перша горномар. Йошкар-Ола, 1990. 36 с.

== Илышыже да творчествыже нерген литератур ==
* Писатели Марийской АССР : биобиблиогр. справ. Йошкар-Ола, 1988. С. 106-108.
* Абукаев-Эмгак В. Тыгай ыле чӱчӱ — Борисым // Ончыко. 1995. № 2. C. 124-133.
* Иванов И. Марий йылмын поро таҥже //Ончыко. 1995. № 2. С. 133— 134.
* Ванаев И. «Мыят ик орлаҥгым ту ш колтынем...» // Ончыко. 1995. №2. С. 135-138.
* Филиппов А. Чоныштемак улат // Ончыко. 2001. № 3. С. 69—70. 
* Зайниев Г. Пагыт гоч кӱвар // Кугарня. 2003. 25 июль.
* Писатель Валентин Исенековлан тений 19 мартыште 70 ий темеш ыле... // Ончыко. 2005. № 3. С. 81—85.
* МБЭ. Йошкар-Ола, 2007. С. 154.

== В.Б.Исенеков лӱмеш премий ==
Валентин Исенеков ятыр юнкорлан илышыштыже чын корным муаш полшен. Туныктышым порын шарнен, «Ямде лий» редакций кажне ийын юнкор да литературно-творческий пашам сайын виктарен колтышо кружоклан [[В.Б.Исенеков лӱмеш премий]]ым палемден.<br />
В.Б.Исенеков лӱмеш премийын лауреатше лӱмым сеҥен налше юнкор да литературно-творческий кружок-влак: <br />
1998 ий – [[Юлсер кундем]] [[Руш Шайра]] школ.<br />
1999 ий – [[Морко кундем]] [[Кокласола (Морко кундем)|Кокласола]] школ,<br />
2004-2005 ийла – [[Юлсер кундем]] [[Сотнур]] школ,<br />
2006 ий – [[Морко кундем]] [[Кокласола (Морко кундем)|Кокласола]] школ,<br />
2007 ий – [[Морко кундем]] [[Усурт Вараҥыж]] школ,<br />
2008 ий – [[Кужэҥер кундем]] [[Шӱдымарий (Кужэҥер кундем)|Шӱдымарий]] школ,<br />
2009 ий – [[У Торъял кундем]] [[Овалже (ял)|Немда]] школ,<br />
2010 ий – [[У Торъял кундем]] [[Тошто Торъял]] школ,<br />
2011 ий – [[Юлсер кундем]] [[Карай]] школ,<br />
2012 ий – [[Кужэҥер кундем]] [[Ӱштымбал]] школ («Кӱдыроҥгыр» кружок),<br />
2013 ий – [[Морко кундем]] [[Шӱргыял (Морко кундем)|Шӱргыял]] школ,<br />
2014 ий – [[Кужэҥер кундем]] [[Коҥганур]] школ.<ref>[http://mari-arslan.ru/node/1498 Валентин Борисович Исенековын 80 ияш лӱмгечыжлан пӧлеклалтше шарнымаш кас]</ref>

== Кылвер-влак ==
* [http://mari-arslan.ru/node/1498 Валентин Борисович Исенековын 80 ияш лӱмгечыжлан пӧлеклалтше шарнымаш кас].
* [http://kidsher.ru/valentin_isenekovym_sharnalten_kas/ Валентин Исенковым шарналтен…].
* [http://gazetamariel.ru/?p=9500 Удмуртий: Тӱҥ уна – шольо-шӱжарже].

== Литератур ==
# [https://vk.com/away.php?to=https%3A%2F%2Fdrive.google.com%2Ffile%2Fd%2F0B7Lz8oN3kXoPSUR6UUdVb2dCa3M%2Fview%3Fusp%3Dsharing&cc_key= Писатели Марий Эл: биобиблиографический справочник /П 34 сост.: А.Васинкин, В.Абукаев и др. — Йошкар-Ола:Марийское книжное издательство, 2008. — 752 с. С. 292-294.]

== Важ-влак ==
<references />

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий журналист-влак]]
