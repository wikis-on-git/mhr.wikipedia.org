[[Йылмылончыш]] шанчыште '''палыму́т''' — [[лӱммут]]ын але [[олмештышмут]]ын палыжым (могай улмыжым) ончыктышо ойлымаш ужаш. Палымут ''могай?'', ''кусо?'' да ''кунамсе?'' йодышлан вашмутым пуа.
* Лӱммут ончылно палымут ок вашталт.
* Палымут [[ойлончо|ойлончышто]] {{comment|[[рашемдык]]|определений}} да {{comment|[[предикат]]|сказуемый}} лиеш.

Южо палымут кужун да кӱчыкын каласалтеш: ''ошо'' - ''ош'', ''шеме'' - ''шем'', ''йошкарге'' - ''йошкар'', ''ужарге'' - ''ужар'', ''кошарге'' - ''кошар'', ''ныжылге'' - ''ныжыл''. Лӱммут ончылно рашемдык семын кӱчык формо кучылталтеш, мутлан: ''ош куэ'', ''ужар лышташ'', ''шем чодыра'', ''кошар тоя''. Лӱммут почеш але шкетшым каласыме годым тыгай палымут кугу сынан лиеш, мутлан: ''куэ ошо'', ''лышташ ужарге''.

== Таҥастарымаш {{comment|таҥдыш|степень}} ==
Наста-влакын икгай палышт тӱрлӧ ойыртеман — изи але кугу — лийын кертыт. Тидым каласен пуаш йылмын посна йӧнжӧ уло. Тудым ''таҥастарымаш таҥдыш'' маныт. Тыгай таҥдышыже кокыт уло: таҥастарыме да ''превосходный''.

=== Виктарчык ===
{| cellspacing="0" cellpadding="5" border="1"
|- bgcolor=#eeeeee
! colspan="2" | Таҥастарыме
! rowspan="2" | ''Превосходный''
|-
!bgcolor=#eeeeee | тыглай
!bgcolor=#eeeeee | йыжыҥан
|-
| изирак || утларак изи
| rowspan="4"|
{| border="0"
| ''эн'' + палымут || эн изи, эн ошо
|-
| rowspan="2" | палымут + ''деч'' + палымут
| сылне деч сылне
|-
| ошо деч ошо
|}
|-
| ошырак || утларак ошо
|-
| сылнырак || утларак сылне
|-
| кӱчыкрак || утларак кӱчык
|}

=== Танастарыме таҥдыш ===
''Таҥастарыме таҥдыш'' ик настан палыже вес настан деч утларак але шагалрак улмым ончыкта. Таҥастарыме таҥдышын кок сынже уло: тыглай да йыжыҥан. Тыглай сынжым ''-рак'' супикс ышта, мутлан: ''Памаш яндар, мо яндар — яндаррак мемнан шӱмна. Мардеж писе, мо писе — писырак ме улына.'' (Б. Данилов) Таҥастарыме таҥдышын йыжыҥан сынже ''утларак'' шомак полшымо дене ышталтеш, мутлан: ''Вес пӧлемже утларак кугу да волгыдо.'' (А. Юзыкайн)

Таҥастарыме таҥдышан палымут ойлончышто рашемдык але предикат лиеш.

=== Таҥастарыме таҥдышан палымут-влакым возен моштымаш ===
# Мутысо пералтышдыме пытартыш ''о'', ''е'', ''ӧ'' гласный-влак ''-рак'' супиксым ушымо годым ''ы'' йӱкыш савырнат да ''ы'' йӱкпале возалтеш, мутлан: ''ошо'' - ''ошырак'', ''сылне'' - ''сылнырак'', ''кӱкшӧ'' - ''кӱкшырак'.
# Пералтышан {{comment|[[йоҥйӱк]]|гласный}} да {{comment|[[соҥйӱк]]|согласный}} дене пытыше палымутлаште ''-рак'' супикс ончылан ''ы'' ок возалт, мутлан: ''изи'' - ''изирак'', ''кугу'' - ''кугурак'', ''виян'' - ''виянрак''.

=== ''Превосходный'' таҥдыш ===
Палымутын ''превосходный таҥдышыже'' марий йылмыште ушныман сынжан гына. Тудо моло настан качествыж дене таҥастарымаште эн кугу качествым ончыкта.

Превосходный таҥдыш кок семын ышталтеш:
* палымут ончылно ''эн'' шомак каласкалеш, мутлан: ''Тыйын кидет, Ава, эн шыма, тыйын пелештыметше эн ласка.'' (Д. Орай)
* кок икгай палымут ''деч'' почеш мут дене кучылталтеш, мутлан: ''Кумда деч кумда пасу теле кечым южатышат, ош мыжерже дене леведалтын малаш возо.'' ([[Яныш Ялкайн|Я. Ялкайн]])

== Палымутын ышталтмыже ==
Ышталтме ойыртемышт дене палымут-влак кок кугу тӱшкалан шелалтыт:
* Тӱҥ палымут-влак, нуно супиксдыме улыт, мутлан: ''кумда'', ''яндар'', ''ару'', ''чолга'', ''нарашта'', ''чулым'', ''чевер''.
* Вес мут гыч лийше палымут-влак, мутлан: ''Йошкар-Оласе'', ''курымаш'', ''тӱҥдымӧ-мучашдыме''.

Палымут-влак вес шомак гыч кум йӧн дене ышталтыт:
# супикс полшымо дене: ''пиал'' - ''пиалан'', ''чап'' - ''чапле'', ''олык'' - ''олыкысо'', ''лышташ'' - ''лышташдыме'';
# мут ушалтме дене: ''икмарда'', ''икоян'', ''иктаҥаш'', ''пелганде'';
# мут мужыралтме дене: ''изи-кугу'', ''кӱчык-кужу'', ''ош-чевер'', ''шем-ужарге''.

{| border="1" cellspacing="0" cellpadding="5" class="wikitable"
! rowspan="3" bgcolor=#eeeeee| Тӱҥ палымут
! colspan="5" bgcolor=#eeeeee| Вес мут гыч лийше палымут
|- bgcolor=#eeeeee
! rowspan="2" | Ойлымаш ужаш
! rowspan="2" | супикс
! rowspan="2" | тыглай
! colspan="2" | йыжыҥан
|- bgcolor=#eeeeee
! пырля || кореш гоч
|-
| rowspan="3" | ''чулым''</br>''поро''</br>''сай''</br>''шыма''</br>''чолга''</br>''сылне''</br>''ужар''</br>''яндар''</br>''кумда''
| лӱммут || -ан</br>-аш</br>-ле (-ло, -лӧ) || ''ушан'', ''кечан'', ''тылзаш'', ''талукаш'', ''тамле'', ''йӧнлӧ''
| rowspan="3" | ''пелганде'', ''вичияш'', ''икоян'', ''иктаҥаш'', ''икгай'', ''сылнымутан''
| rowspan="3" | ''изи-кугу'', ''кадыр-кудыр'', ''волгыдо-кӱрен'', ''ошалге-канде'', ''киддыме-йолдымо'', ''тӱрлӧ-тӱрлӧ''
|-
| лӱммут || -дыме (-дымо, -дымӧ) || ''вийдыме'', ''омыдымо'', ''йӱкдымӧ''
|-
| лӱммут</br>наречий || -се (-со, -сӧ, -ысе, -ысо, -ысӧ) || ''оласе'', ''пасусо'', ''мӧҥгысӧ'', ''эҥерысе'', ''тупысо'', ''кӧргысӧ'', ''эрласе'', ''ожнысо'', ''тӱнысӧ''
|}

Южо палымут лӱммутыш вончен, тыгай улыт, мутлан: рвезе, шоҥго, поян, нужна, йорло, икмарда. Нуно палымут семынат, лӱммут семынат кучылталтыт: ''Ужар шӱман '''рвезырак''' олмапу тӱҥыш мераҥ нултымо деч кож лӱсым шондаш гай пидме. Шкеже Иван Васильевич вич кугурак '''рвезым''' пеленже налешат, руэн, кылме олмапу пундышым куклаш тӱҥалеш.'' ([[Шабдар Осып]])

=== Супикс дене лийше палымут-влакым возен моштымаш ===
# Пералтышдыме ''е'', ''о'', ''ӧ'' йоҥйӱк дене да пералтышан ''а'' йоҥйӱк дене пытыше мутышко ''-ан'', ''-аш'' супиксым ушымо годым нине йоҥйӱк-влак лектын возыт, мутлан: ''кинде'' - ''киндан'', ''имне'' - ''имнян'' [имн' + ан], ''мӧртньӧ'' - ''мӧртнян'', ''парня'' - ''парняш'', ''арня'' - ''арняш''.
# Соҥйӱк дене пытыше палымутлаште ''-се'' (''-со'', ''-сӧ'') супикс ончылан ''ы'' возалтеш, мутлан: ''кидысе'', ''вуйысо'', ''тӱрысӧ''.
# Палымутым ыштыме годым ''-се'' (''-со'', ''-сӧ''), ''-дыме'' (''-дымо'', ''-дымӧ'') супикс ончылсо пералтышдыме йоҥйӱк ''ы'' йӱкпале дене ончыкталтеш, мутлан: ''ойго'' - ''ойгыдымо'', ''тумо'' - ''тумысо'', ''тумыдымо''.
# Супикс мучашcе йоҥйӱк -влак муттӱҥысӧ пералтышан йоҥйӱклан келыштаралтын возалтыт, мутлан: ''фермысе'', ''школысо'', ''вӱдысӧ''.

=== {{comment|Йыгыр|сложный}} палымут-влак ===
Йыгыр палымут-влак кок йӧн дене ышталтыт:
* мут ушалтме дене, мутлан: ''икгай'', ''икмарда'';
* мут мужыралтме дене, мутлан: ''ош-шышталге'', ''ныжылге-чевер'', ''йымыжге-ныжылге''.

Ушалтме йӧн дене лийше йыгыр палымут-влак пырля возалтыт, мужыран йыгыр палымут-влак — кореш гоч.

== Палымутым лӱммут семын кучылтмаш ==
Лӱммутан йыгыре кучылталтмыштым алмаштен, палымут ойлончышто лӱммут семын шкетынак кучылталтеш да {{comment|чот|числа}}, {{comment|[[вочмык]]|падеж}}, лица дене вашталт кертеш, ойлончын тӱрлӧ йыжыҥже лиеш, мутлан: 1. ''Юл гыч Чарлашке '''йошкарге-влак''' толыт.'' ([[Чавайн, Сергей Григорьевич|С. Чавайн]]) 2. ''Ожно изи '''ешанынат''' мландыже кугу лийын, кугу '''ешанже''' изи мланде дене илен.'' (Д. Орай) 3. ''Эр марте '''йошкаргылан''' полыш толын шуын.'' (С. Чавайн)

{| border="0"
| И. || йошкарге || йошкарге-влак || ешан
|-
| Р. || йошкаргын || йошкарге-влакын || ешанын
|-
| Д. || йошкаргылан || йошкарге-влаклан || ешанлан
|-
| В. || йошкаргым || йошкарге-влакым || ешаным
|-
| М. || йошкаргыште || — || ешаныште
|-
| Н. || йошкаргышке || — || ешанышке
|-
| О. || йошкаргеш || — || ешанеш
|}

{| border="0"
!
! Ед. ч.
! colspan="2" | Мн. ч.
|-
| 1. || шергаканем || шергаканна || шергаканем-влак
|-
| 2. || шергаканет || шергаканда || шергаканет-влак
|-
| 3. || шергаканже || шергаканышт || шергакан-влакше
|}

== Негыз ==
* Марий йылме. Теорий. 5-9 класслан учебник. З.В. Учаев. 1993, Марий кнага савыктыш.

[[Категорий:Ойлымаш ужаш]]

[[af:Byvoeglike naamwoord]]
[[als:Adjektiv]]
[[ar:نعت]]
[[ast:Axetivu]]
[[az:Sifət (nitq hissəsi)]]
[[ba:Сифат]]
[[be:Прыметнік]]
[[be-x-old:Прыметнік]]
[[bg:Прилагателно име]]
[[br:Anv-gwan]]
[[bs:Pridjevi]]
[[ca:Adjectiu]]
[[ckb:ئاوەڵناو]]
[[cs:Přídavné jméno]]
[[cv:Паллă ячĕ]]
[[cy:Ansoddair]]
[[da:Tillægsord]]
[[de:Adjektiv]]
[[el:Επίθετο]]
[[en:Adjective]]
[[eo:Adjektivo]]
[[es:Adjetivo]]
[[et:Omadussõna]]
[[eu:Adjektibo]]
[[fa:صفت]]
[[fi:Adjektiivi]]
[[fr:Adjectif]]
[[fy:Eigenskipswurd]]
[[gd:Buadhair]]
[[gl:Adxectivo]]
[[he:תואר השם]]
[[hr:Pridjevi]]
[[hu:Melléknév]]
[[id:Kata sifat]]
[[is:Lýsingarorð]]
[[it:Aggettivo]]
[[ja:形容詞]]
[[jv:Tembung sipat]]
[[ka:ზედსართავი სახელი]]
[[kk:Сын есім]]
[[km:គុណនាម]]
[[ko:형용사]]
[[ku:Rengdêr]]
[[la:Adiectivum]]
[[li:Adjectief]]
[[ln:Likonzámí]]
[[lt:Būdvardis]]
[[lv:Īpašības vārds]]
[[mk:Придавка]]
[[ml:നാമവിശേഷണം]]
[[ms:Kata adjektif]]
[[nds:Adjektiv]]
[[nl:Bijvoeglijk naamwoord]]
[[nn:Adjektiv]]
[[no:Adjektiv]]
[[os:Миногон]]
[[pl:Przymiotnik]]
[[pnb:گن ناں]]
[[pnt:Επίθετον]]
[[pt:Adjetivo]]
[[qu:Rikch'ayrimana]]
[[ro:Adjectiv]]
[[ru:Имя прилагательное]]
[[rue:Придавникы]]
[[sah:Даҕааһын аат]]
[[scn:Aggittivi]]
[[sh:Pridjev]]
[[simple:Adjective]]
[[sk:Prídavné meno]]
[[sl:Pridevnik]]
[[sq:Mbiemri]]
[[sr:Придеви]]
[[su:Adjéktif]]
[[sv:Adjektiv]]
[[ta:பெயரடை]]
[[te:విశేషణము]]
[[th:คำวิเศษณ์]]
[[tl:Pang-uri]]
[[tpi:Ajetiv bilong nambawan kain]]
[[tr:Sıfat]]
[[tt:Сыйфат (сүз төркеме)]]
[[uk:Прикметник]]
[[vec:Agetiu]]
[[vi:Tính từ]]
[[vo:Ladyek]]
[[wa:Addjectif]]
[[war:Adhetibo]]
[[yi:אדיעקטיוו]]
[[zh:形容词]]
