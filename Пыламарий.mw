{{ИВ-Россий
 |статус                   = Сола
 |марий лӱм     = Марий Пыламарий
 |руш лӱм         = Мари-Билямор
 |ойып                     = 
 |тисте                     = 
  |lat_deg = |lat_min = |lat_sec =
  |lon_deg = |lon_min = |lon_sec =
  |CoordAddon = type:city(872)_region:RU
  |CoordScale = 20000
 |ЯндексКарта              = 
 |регион                   = Марий Эл
 |регион четлыкыште         = Марий Эл
 |регион картын кугытшо     = 200
 |кундем тӱрлык               = 
 |кундем                    = Марий Тӱрек кундем
 |кундем четлыкыште          = Марий Тӱрек кундем{{!}}Марий Тӱрек
 |кӧргӧ шеледымаш       = 
 |вуйлатыше                    = 
 |негызлыме           = 
 |икымше гана палемдымаш        = 
 |тошто лӱм-влак            = 
 |статусым налме                 = 
 |кумдык                  = 
 |ИВ рӱдын кӱкшытшӧ         = 
  |калыкчот               = {{Шагалеммаш}} 872
  |еҥшотлымаш ий            = 2010
  |чаклык               = 
  |агломераций             = 
  |калык-влак     = 
  |инаныше-влак = 
  |этнохороним             = 
 |почто индекс          = 425511
 |почто индекс-влак         = 
 |телефон код           = 83634
 |цыпр идентификатор   = 88 224 820
 |категорий Commonsышто      = 
 |сайт                     = 
}}

'''Марий Пыламарий''' ({{lang-ru|Мари-Билямор}}) — сола [[Марий Эл]]ыште, [[Марий Тӱрек кундем]]ыште. Уржумка эҥерын шола серыштыже, Марий Тӱрек поселко деч 18 меҥге тораште шога. 
==Лӱм нерген==
[[Марий]]-влак ты [[сола]]м "Пыламарий", "Пилямари" маныт. "Билямор" - рушаҥдыме "Пыламарий" мут. Пиля эҥерыыште [[Киров вел]] [[Уржум кундем]]ыште Руш Пыламарий (Русский Билямор) ял шога. Лӱм-влакын келшымышт дене тыгай шонымаш деке шуаш лиеш: Руш Пыламарийыште марий-влакым руш-влак темден луктыныт. Марий-влак у верышке илаш куснымышт дене ялын лӱмжым аралане коденыт. Тӱҥалтышыште ты илымвер Черемисский Билямор лӱмым нумалын. 

== Эртымгорно ==
Верысе калык [[сонар]]ыш коштын, тудын дене илен, сатум налашлан янлык коваштым ужален. Вара эркын-эркын мландым куралмаш, шурным куштымаш деке кусненыт. Архив кагазлаште 1722 ийыште возымо: «Черемисский Билямор яллан 201 ий». Тугеже, яллан негызым 1521 ийыште пыштеныт. 

XIX курым мучашыште ты верыш Казанкин тукымлӱман купеч толын. Уржумка эҥер серыште кок пачашан кӱ пӧртым шогалтен, 1,5 сажень кӱкшытан кермыч печым ыштен. Лишыл жапыште Казанкин купеч ты верыште уло ужалме-налме пашам кидышкыж налын, кевытым, трактирым, унагудым почын. Октябрь революций деч вара купечын чыла поген налыныт, суртыштыжо школым почыныт.

1907 ийыште Черемисский Билямор селан кресаньыкше-влак пожарный дружиным чоҥеныт, тушко 20 кресаньык ушнен. Дружинын шке тистыже да герб печатьше лийын. Марий мландыште тиде икымше пожарный подразделений лийын. Кемым ургашлан ик мастерскойым, кермыч заводым, кишым шолтымо заводым шогалтеныт.

Селаште арестант пӧрт лийын. Октябрь революций деч вара Черемис Пыламарий села Уржум уездыште волостной рӱдерыш савырнен. 1918 ийыште Пеледыш тылзын ЙОшкар Армийыш колташлан селаште имньым погеныт. 

Ӧрыктарыше статистике: 1919 ийыште Черемисский Билямор селаште 160 сурт лийын, 800 еҥ наре илен. 1923 ийыште Черемисский Билямор лӱм Мари-Пыламарий лӱмлан вашталтеш. Шужде шуко еҥ колен. Ныл ий жапыште шуко еҥ шужен колен. 800 еҥ гыч 474 еҥ гына кодын. 1922 ийыште селаште "Звезда" сельхозартель чоҥалтын.
===Туныктымо паша ===
Икымше школым 1872 ийыште почыныт. Тушто поянрак-влакын йочашт гына тунемыныт. Тунемше-влак коклаште марий-влак шагалын лийыныт. 1919 ийыште Сорла тылзын Калык туныктышын Вятский губернский пӧлкаже самырык специалист Николай Венценосцевлан школ-комунным почыш темлен. Варажым Николай Петрович возен:

{{Цитате|
Мый шкеже руш улам, Озаҥыште шочынам, Вяткыште тунемынам, но марий мландыш логалмеке, вигак тиде поро да ушан калыкым уло шӱм чон дене йӧратен шынденам. Шуко жап тиде калык пычкемышыште илен. Мый умыленам: мыйын, туныктышын порысем - тиде калык коклаште пашам ышташ.
}}

Школым почмашыште Надежда Константиновна Крупская кугу полышым ыштен. Тунам тудо РСФСР Наркомпросын Главполитпросветыштыже ыштен. 1924 ийыште Ӱярня тылзын тудо ты школлан пионер значок, галстук, тисте-влакым, тӱжем книгам пӧлеклен. Варажым тиде школ городокым калык туныктыш станцийыш савыреныт, кугурак-влакымат туныкташ тӱҥалыныт.
===Совет Ушем жапыште===
Тыштак Марий Автономий областьыште икымше электростанцийым шогалтеныт, тыштак икымше электролампычке ылыжын, тыштак икымше йӱкын ойлышо радооустановко пашам ышташ тӱҥалын, Моско олан йӱкшым марий ялыш конден. 

1933 ийыште Косолоп гыч агропедтехникумым тышке кусареныт, вара тудо педагогик техникумыш савырнен, варажым - педучилищыш. Марий Пыламарийыште уло республикылан самырык специалист-влакым ямдыленыт. 1951 ий марте (петыралтмыж марте) тиде училище 987 туныктышым ямдылен шуктен. Пыламарий школышто шинчымашым погышо Ведерников, Кальсин, Хлебников, С.Л. Щеклеин варажым шанче доктор да профессор лийын ыт, С.Р. Суворов - Совет Ушемын Геройжо лӱмым сулен, И.С, Гусем КПСС Марий обкомын икымше секретарьже лийын.

=== Тачысе кечын ===
2000  ий 1 Пургыжлан ты селаште 324 сурт наре лийын, 1062 еҥ илен. 

== Лӱмлӧ еҥ-влак ==
* И.И. Марьин, Совет Ушем Герой
* Г.Н. Балыков, генерал-майор
* Ю.Н. Венценосцев, техник шанче кандидат, доцент
* Дмитрий Васильевич Отмахов, МАССРын сулло артистше
С.С. Ямбарцев, марий-влак кокла гыч икымше лётчик.

== Важ-влак ==
<references/>

== Кылвер-влак ==
* [http://12rus.ru/List/26/1171/  Пыламарий ял нерген "Марий Эл" сайтыште]
[[Категорий:Солала Марий Элыште]]
[[Категорий:Марий Тӱрек кундем]]
