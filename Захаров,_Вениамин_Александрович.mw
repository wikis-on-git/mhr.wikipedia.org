'''Вениамин Захаров''' ([[12 Теле]] [[1954]], [[Морко кундем]] Озаҥысе почиҥга) — марий [[семлызе]], шуко мурылан семым возышо, Россий семлызе ушемын еҥже ([[1979]] ий гыч), [[Олык Ипай лӱмеш премий]]ын лауреатше ([[1986]]), Марий Эл республикын кугыжаныш премийын лауреатше ([[1991]]), Марий Эл сымыктышын сулло пашаеҥже ([[1996]]), Йыван Кырля лӱмеш театр премийын лауреатше (2005).

== Ӱмыргорно ==
Вениамин Захаров Марий Эл республикын Морко кундем Казанский почиҥгаште шочын. Тӱҥалтыш сем шинчымашым 1-ше №  музыкально-художественный школ-интернатыште (Йошкар-Ола) налын, тудым  1969 ийыште скрипка класс дене мучашлен. Вара [[И.С.Ключников-Палантай лӱмеш тӱвыра да сымыктыш колледж|И.С. Ключников-Палантай лӱмеш училищыш]] теорий пӧлкашке тунемаш пурен. Икымше композиций-влакым школышто тунеммыж годым возен, тунам тудым П.М.Двойрин туныктен. Училищыште И.Н.Молотов ден А.Б.Лупповын туныкытмо почеш шке мастарлыкшым пойдара, вара [[Озаҥысе кугыжаныш консерваторий]]ыш тунемаш пура ([[1973]]-[[1978]]).

Совет Армийыште службым эрытмеке Республикысе кугыжаныш руш драмтеатрыште ыштен (1982-1987). [[1987]] ий гыч Республикысе курчак театрыште сем пӧлкалан вуйын шога.<ref>http://www.mari-tuz.ru/search.php</ref>

1991 ийыште йоча хорлан «Чавайнлан семаршаш» кантатым возымыжлан Марий Эл Республикын кугыжаныш премийым пӧлекленыт.

== Усталык паша ==
Семлызе тӱрлӧ жанрыште тырша. Тӱҥалтышыште камерный семлан тӱткылыкым ойырен: "Соната для скрипки соло",  "Партита для флейты, кларнета, фагота" да т.м.

Вара муро жанр деке толеш, театр спектакль-влаклан муро семым возгала, йоча тематикым тӱҥлан ойыра.

Марий мурызо-влак тудын семже почеш шуко мурым йоҥгалтарат; муро-влак коклаште шуко [[Идалыкысе хит-парад|хит]] уло.

== Палемдымаш ==
<references/>

== Негыз ==
* В.Кузнецова, Л.Кульшетова, В.Чеснокова//Композиторы и музыковеды республики Марий Эл. Йошкар-Ола, 2006. 53 лашт.

== Кылвер-влак ==
* [http://soyuzkompozitorov.ru/structure/%D1%81%D0%BE%D1%8E%D0%B7-%D0%BA%D0%BE%D0%BC%D0%BF%D0%BE%D0%B7%D0%B8%D1%82%D0%BE%D1%80%D0%BE%D0%B2-%D1%80%D0%B5%D1%81%D0%BF%D1%83%D0%B1%D0%BB%D0%B8%D0%BA%D0%B8-%D0%BC%D0%B0%D1%80%D0%B8%D0%B9-%D1%8D%D0%BB.html Россий семлызе ушемын Марий Эл пӧлкаже.]

[[Категорий:12 Теле Кӧ шочын]]
[[Категорий:Марий семлызе]]
