==Илыш корныжо==
'''Татьяна Вениаминовна Янцукова (Сидорова)'''- филологий шанче кандидат (2004 ий), доцент (2014 ий).

Т. В. Янцукова 1979 ий сӱрем тылзын 12-ше кечынже Марий АССР-ын Курыкмарий районысо Ямолино ялеш шочын. 1996-2001 ийлаште Марий кугыжаныш университетыште историй да филологий факультетыште руш йылме да литератур пӧлкаште тунемын. 2000 ий гыч Марий кугыжаныш университетысе руш да чумыр йылмышанче кафедрысе шанче да шымлыше "Кырык мары й¿лм¿" лабораторийыште тыршен. 2001-2004 ийлаште Марий кугыжаныш университет пеленсе аспирантурышто тунемын, "Горномарийские полисемантичные глаголы и их русские эквиваленты в горномарийско-русских словарях" кандидатлык диссертацийым возен. Вуйлатышыже профессор Л. П. Васикова лийын. 2004-ше ийыште пашажым арален. Диссертацийыштыже курык марий йылмысе полисемантический глагол-влакым, нунын курыкмарий-руш мутерыште руш йылмышке кусаралтмыштым шымлен. Аспирантурышто тунеммыж годым лексикографий пашам ыштен. Руш-курыкмарий, курыкмарий-руш мутерлам лукмаште тыршен (2003 ий). 2005 ий гыч 2006 ий марте Марий кугыжаныш университетыште калык кокласе кыл факультетыште тунемме да методике паша шотышто специалист семын тыршен.  2006 ий идым тылзын 1-ше кечыж гыч 2013 ий пеледыш тылзе марте тиде факультетыштак деканын тунемме паша шотышто алмаштышыжлан пашам ыштен, йот йылме коммуникаций кафедрын доцентше. 2013 ий идым тылзын 1-ше кечыж гыч тудо калыкле тÿвыра да тÿвыра кокласе коммуникаций институтышто тунемме паша шотышто директорын алмаштышыже, тÿвыра кокласе коммуникаций кафедрын доцентше.

==Тӱҥ паша-влак ==
