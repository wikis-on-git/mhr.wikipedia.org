'''Кугу Пумарий''' (тыгак, Елеево, Пумарий, Элеево, Верхнебуйское лӱм-влак кучылталтыт) — [[Поранча кундем]]ыште верланыше [[ял]]. [[Елеевысо ял шотан илем]]ын рӱдыжӧ. [[Поранча]] деч 17 меҥге тораште, [[Йошкар-Ола]] - [[Уржум]] корнышто верланен. Селаште чыла урем-влак асфальтан улыт. Южо ял-влак пытат гын, тиде села кушкеш гына. 
[[Буй]] эҥер ты [[ял]] гыч тӱҥалеш.

==Эртымгорно==
===Легенде===
Эн ончыч тиде верыште пӧртым Эле лӱман марий чоҥен. Кок эргыже лийын – Маки да Костинка. Шкаланже пӧртым кӱшнырак шогалтен, а [[эҥер]] деке лишкырак – кугурак эргыжлан пӧртым шогалтеныт, эше ӱлнӧ – изирак эргыжлан. Тыге, пуйто Маки-урем да Костинка-урем чоҥалтыныт. 
===Революций деч ончыч===
Верысе калыкым [[1740]]-[[1750]] ийлаште ыресленыт. [[1860]]-ийыште Шнуй Илья пророк лӱмеш черке приходым почыныт. [[XX курым]]шыто кугу кӱ черкым шогалтеныт, черкыже кок вуян. Марий-влак садак кӱсотыш кумалаш коштыныт. 
===Совет жапыште===
Тыште «Танк» лӱман колхоз лийын, сар деч вара Кугушенский совхозыш тудо пурен. 1962 ийыште ты селан лӱмжым колхозлан пуеныт. Елеевский колхоз лийын.
==Палыме еҥ-влак==
* Геннадий Заболотских — РСФСР-ын сулло эмлызыже, Марий Элын тӱҥ йоча хирургшо.
* Галина Иванова-Ямаева — Российын да МАССРын сулло артисткыже.
* [[Юрий Рязанцев]] – поэт.
* Аркадий Григорьевич Смирнов – [[МарКУ]]н профессоржо.
==Тидым палаш оҥай==
Тыгай лӱман ял (Изи Пумарий) [[Марий Тӱрек кундем]]ыште да [[Киров вел]]ыште уло.
[[Категорий:Солала Марий Элыште]]
