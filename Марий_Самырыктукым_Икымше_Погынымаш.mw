'''Марий Самырыктукым Икымше Погынымаш''' — [[2009 ий|2009 ийыште]] погынымаш. [[10 сӱрем|10 Сӱремыште]] тӱҥалын, да [[15 сӱрем|15 Сӱремыште]] пытыш. Самырык делегаций-влак [[Марий Эл]], [[Пошкырт Эл]], [[Суас Эл]], [[Виче вел]], [[Угарман вел]], [[Свердлов вел]], [[Хант-Манси - Югра автоном йырвел]] да весе гыч толыныт. Чыла 102 еҥ делегат погыныт.

'''Организатор-влак''': Туныктыш Министерстве, [[Мер Каҥаш]] организаций. Тувыра Министерстве полшен иле.

Погынымашыш толшо-влак [[Морко район|Морко районын]] Октябрьский поселкысо школа-интернатыште иленыт.

Чыла делегат-влак ныл лӱжа пайлалтен ыле. Кажне лӱжан кок лӱжавуй-влак ыле. 

==Лӱм нерген==
Кеч тӱҥ лӱмжо - ''Погынымаш'', организатор-влак эше маныт ыле: ''Слет'' да ''Форум''. Мутлан, футболкышто, могайым чыла делегат-влаклан пуеныт,  "Марий самырыктукым слет 2009" возымо ыле, а брошюркышто  "Марий самырыктукым форум 2009" сералтеныт.
Южгунам тиде лӱмышкӧ эше ик мутым ешарат: [[Россий]] кӱкшытсӧ. Молан манаш гын, эртарыме погынымашыш Россйын тӱрлӧ лук гычыж самырык-влак погыненыт.

==Эртарыше еҥ-влак==
* ''Лариса Николаевна Яковлева''. Россий Федераций Кугыжаныш Думын депутатше, Мер Каҥашын вуйлатыше
* ''Журавлев Петр Николаевич''. Марий Эл Республикын туныктыш министерствын самырык-влак дене пашам ыштыме шотышто виктемын вуйлатыше.
* ''Маланова Маргарита Михайловна''. Марий Эл Республикын туныктыш министерствын тӱҥ специалистше.
* ''Мочаев Валерий Александрович''. Мер Каҥаш вуйлатыныш алмаштышыже.
* ''Пушкина Наталья Васильевна''. [[Марий Эл Радио]] Марий Эл Республикын автоном тӧҥежын тӱҥ редакторшо.
* ''Сафинова Венера Гарифовна''. "Тулык икшыве-влакым посна туныктыман тӱҥ шинчымашым пуышо Октябрьский интернат-школ" Марий Эл Республикын кугыжаныш туныктыш тӧнежын директоржо.
* ''Юзыкайн Эрик Алексеевич''. Марий Эл Республикын тӱвыра, печать да калык-влакын пашашт шотышто министерствын, пӧлка вуйлатыше.

==Мо лийын==
* [[Сӱрем пайрем]]. Чыла делегат-влак [[Унчо (Морко кундем)|Унчо]] [[ял|ялыш]] кумалаш толыныт.
* [[Морко|Моркышто]] [[Марий Эл Радио|Марий Эл Радион]] танцполыштыжо каналтеныт.
* Тунеммаш.  Марийын [[Эртымгорно]], [[Мер организаций]], Марий йылме нерген тӱрлӧ лекций-влакым колыштыныт.
* Кидпаша. [[Кӱсле]] дене шокташ, [[Воштыр]] гыч тодаш, Калык [[Курчак|курчакым]] ышташ да [[Сӱрет|Сӱретым]] сӱретлаш лиеш ыле.
* Делегат-влак [[Путевка в жизнь]] фильмым онченыт. [[Йыван Кырля]] тиде фильмыште тӱҥ рольым модын.
* Марий КВН. Ныл лӱжа ваш-ваш таҥасареныт.
* Спорт модмаш-влак. Талешкыгорно да [[Черемис]] кучедалмаш.
