[[Файл:Марий Самырыктукым Икымше Погынымаш.jpg|right|thumb|250px|Брошюркышто кучылтмо логотип.]]

'''Марий Самырыктукым Икымше Погынымаш''' — [[2009|2009 ийысе]] погынымаш. [[10 сӱрем|10 Сӱремыште]] тӱҥалын, да [[15 сӱрем|15 Сӱремыште]] пытен. Тиде погынымаш Самырыктукым ий шотышто эртарен ыле. Делегаций-влак [[Марий Эл]], [[Пошкырт Эл]], [[Суас Эл]], [[Виче вел]], [[Угарман вел]], [[Свердлов вел]], [[Хант-Манси - Югра автоном йырвел]] да вес эл гыч толыныт. Чыла 102 еҥ делегат погынен. [[Мишкан кундем]] Пошкырт Эл делегаций толашлан автобусым  пуэн.

'''Эртарыше-влак''': Туныктыш Министерстве, [[Мер Каҥаш]] организаций. Полышым Тӱвыра Министерстве пуэн.

Погынымашыш толшо-влак [[Морко кундем]]ын [[Октябрьский]] кугыялысе школа-интернатыште иленыт.

Делегат-влакым [[Келшымаш Пӧрт]]ышто вашлийыныт. Тӱҥалтышыште [[Йошкар-Ола]]ште экскурсийым эртареныт (Тӱҥ майданым да Евсеев лӱмеш тоштерым ончыктеныт). 

Чыла делегат-влак ныл [[лужа]]шке шелалтыныт. Кажне лужам кок лужавуй вуйлатеныт.

== Лӱм нерген ==
Кеч тӱҥ лӱмжо — '''Погынымаш''', организатор-влак тыгак ''Слёт'', ''Форум'' да "Погарня" лӱмденыт. Мутлан, футболкышто, могайым чыла делегат-влаклан пуэныт, «Марий самырыктукым слет 2009» возымо ыле, а брошӱрыштӧ «Марий самырыктукым форум 2009» сералтеныт.

Южгунам тиде лӱмышкӧ эше ик мутым ешарат: [[Россий]] кӱкшытсӧ. Молан манаш гын, эртарыме погынымашыш Российын тӱрлӧ лук гыч самырык-влак погыненыт.

Эше тиде погынымаш '''Икымше''' маналтеш. Молан манаш гын, тыгай самырыктукым погынымаш икымше гана эртаралтын.

== Эртарыше еҥ-влак ==
* [[Яковлева, Лариса Николаевна|Яковлева Лариса Николаевна]] . Россий Федераций Кугыжаныш Думын депутатше, Мер Каҥаш вуйлатыше
* [[Журавлев Петр Николаевич]]. Марий Эл Республикын туныктыш министерствын самырык-влак дене пашам ыштыме шотышто виктемын вуйлатышыже.
* [[Маланова Маргарита Михайловна]]. Марий Эл Республикын туныктыш министерствын тӱҥ специалистше.
* [[Мочаев, Валерий Александрович|Мочаев Валерий Александрович]]. Мер Каҥаш вуйлатышын алмаштышыже.
* [[Пушкина, Наталья Васильевна|Пушкина Наталья Васильевна]]. [[Марий Эл Радио]] Марий Эл Республикын автоном тӧнежын тӱҥ редакторжо.
* [[Сафинова, Венера Гарифовна|Сафинова Венера Гарифовна]]. «Тулык икшыве-влакым посна туныктыман тӱҥ шинчымашым пуышо Октябрьский интернат-школ» Марий Эл Республикын кугыжаныш туныктыш тӧнежын директоржо.
* [[Юзыкайн, Эрик Алексеевич|Юзыкайн Эрик Алексеевич]]. Марий Эл Республикын тӱвыра, печать да калык-влакын пашашт шотышто министерствын Калык кокласе кылым виктарыше пӧлкан вуйлатышыже.

== Мо лийын ==
* [[Сӱрем пайрем]]. Чыла делегат-влак [[Унчо (Морко кундем)|Унчо]] [[ял]]ыш кумалаш толыныт.
* [[Морко|Моркышто]] [[Марий Эл Радио]]н танцполыштыжо каналтеныт.
* Тунеммаш. Марийын [[Эртымгорно]], [[Мер организаций]], Марий йылме нерген тӱрлӧ лекций-влакым колыштыныт. Тыге еще Марий [[компьютер]] класс ыле (Кузе [[Марий клавиатур раскладке|Марий раскладкым]] шындаш, [http://www.marlamuter.org Электрон Марла мутерым] шындаш да [[Марий мер вот]] да Марий [[Википедий]] нерген пайдареныт).
* Кидпаша. [[Кӱсле]] дене шокташ, [[Воштыр]] дене тодаш, Калык [[Курчак|курчакым]] ышташ да [[Сӱрет]]ым сӱретлаш лиеш ыле.
* Делегат-влак «[[Путёвка в жизнь]]» фильмым онченыт. Тиде фильмыште тӱҥ рольым [[Йыван Кырла]] модын.
* Марий КВН. Ныл лужа ваш-ваш таҥасeныт.
* [[Спорт]] модмаш-влак. Талешкыгорно да [[Черемис кучедалмаш]].

[[Категорий:Марий погынымаш-влак]]
