[[Файл:Марий Самырыктукым Икымше Погынымаш.jpg|right|thumb|250px|Брошюркышто кучылтмо логотип.]]

'''Марий Самырыктукым Икымше Погынымаш''' — [[2009 ий|2009 ийыште]] погынымаш. [[10 сӱрем|10 Сӱремыште]] тӱҥалын, да [[15 сӱрем|15 Сӱремыште]] пытыш. Самырык делегаций-влак [[Марий Эл]], [[Пошкырт Эл]], [[Суас Эл]], [[Виче вел]], [[Угарман вел]], [[Свердлов вел]], [[Хант-Манси - Югра автоном йырвел]] да весе гыч толыныт. Чыла 102 еҥ делегат погыныт.

'''Организатор-влак''': Туныктыш Министерстве, [[Мер Каҥаш]] организаций. Тӱвыра Министерстве полшен иле.

Погынымашыш толшо-влак [[Морко кундем|Морко кундемын]] [[Октябрьский]] кугыялысе школа-интернатыште иленыт.

Делегат-влакым [[Келшымаш Пӧрт|Келшымаш Пӧртышто]] вашлийыныт. Тӱҥалтышыште [[Йошкар-Ола|Йошкар-Олаште]] экскурсий лие (Тӱҥ площадьым  да Евсеев лӱмеш музейым ончыктеныт). Чыла делегат-влак ныл лужашке шелалтыныт ыле. Кажне лужам кок лужавуй вуйлатеныт.

==Лӱм нерген==
Кеч тӱҥ лӱмжо - '''Погынымаш''', организатор-влак эше : ''Слет'' да ''Форум'' маныт ыле. Мутлан, футболкышто, могайым чыла делегат-влаклан пуэныт,  "Марий самырыктукым слет 2009" возымо ыле, а брошюрышто  "Марий самырыктукым форум 2009" сералтеныт.

Южгунам тиде лӱмышкӧ эше ик мутым ешарат: [[Россий]] кӱкшытсӧ. Молан манаш гын, эртарыме погынымашыш Российын тӱрлӧ лукше гыч самырык-влак погыненыт.

Эше тиде погынымаш '''Икымше''' маналтеш. Молан манаш гын, тыгай самырыктукым погынымаш икымше гана эртаралтын.

==Эртарыше еҥ-влак==
* ''Лариса Николаевна Яковлева''. Россий Федераций Кугыжаныш Думын депутатше, Мер Каҥаш вуйлатыше
* ''Журавлев Петр Николаевич''. Марий Эл Республикын туныктыш министерствын самырык-влак дене пашам ыштыме шотышто виктемын вуйлатышыже.
* ''Маланова Маргарита Михайловна''. Марий Эл Республикын туныктыш министерствын тӱҥ специалистше.
* ''Мочаев Валерий Александрович''. Мер Каҥаш вуйлатыныш алмаштышыже.
* ''Пушкина Наталья Васильевна''. [[Марий Эл Радио]] Марий Эл Республикын автоном тӧнежын тӱҥ редакторжо.
* ''Сафинова Венера Гарифовна''. "Тулык икшыве-влакым посна туныктыман тӱҥ шинчымашым пуышо Октябрьский интернат-школ" Марий Эл Республикын кугыжаныш туныктыш тӧнежын директоржо.
* ''Юзыкайн Эрик Алексеевич''. Марий Эл Республикын тӱвыра, печать да калык-влакын пашашт шотышто министерствын Калык кокласе кылым виктарыше пӧлкан вуйлатышыже.

==Мо лийын==
* [[Сӱрем пайрем]]. Чыла делегат-влак [[Унчо (Морко кундем)|Унчо]] [[ял|ялыш]] кумалаш толыныт.
* [[Морко|Моркышто]] [[Марий Эл Радио|Марий Эл Радион]] танцполыштыжо каналтеныт.
* Тунеммаш.  Марийын [[Эртымгорно]], [[Мер организаций]], Марий йылме нерген тӱрлӧ лекций-влакым колыштыныт. Тыге еще Марий [[Компьютер|компьютерный]] класс ыле (Кузе [[Марий клавиатур раскладке|Марий раскладкым]] шындаш, [[Марла Мутер|Электрон Марла мутерым]] шындаш да [[Марий мер сеть]] да Марий [[Википедий]] нерген пайдареныт).
* Кидпаша. [[Кӱсле]] дене шокташ, [[Воштыр]] дене тодаш, Калык [[Курчак|курчакым]] ышташ да [[Сӱрет|Сӱретым]] сӱретлаш лиеш ыле.
* Делегат-влак [["Путевка в жизнь"]] фильмым онченыт. Тиде фильмыште тӱҥ рольым [[Йыван Кырлa]] модын.
* Марий КВН. Ныл лӱжа ваш-ваш таҥасeныт.
* Спорт модмаш-влак. Талешкыгорно да [[Черемис]] кучедалмаш.

==Мом ойлат==
Ала-кӧлан тиде погынымаш пеш развлекательный чучын: Марий танцпол, Марий КВН да модмаш-влак. "Чапле да таза паша ок сите ыле" - маныт.

Вес делегат-влаклан форумзо-влак коклаште келшымаш келшен. Чыным ойлаш гын, южышт чеверласыме годым шортыныт.
