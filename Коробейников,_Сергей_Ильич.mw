{{Палыме еҥ
 |лӱм                 = Сергей Ильич Коробейников
 |оригинал лӱм        = Сергей Коробейников
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Сергей Ильич Коробейников
 |тыршымаш алан       = [[серызе]]
 |шочын               = 21.06.1953
 |шочмо вер           = [[Берлин]]
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ава                 = 
 |пелаш               = 
 |йоча-влак           = 
 |чап пӧлек да премий = Юстиций министерствын Чапкагазше, [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше, Марий Эл Республик Виктерын Чапкагазше, Йошкар-Олалан 400 ий теммылан литератур премийы (1984)
 |сайт                = 
 |Commons             = 
}}

'''Сергей Коробейников''' (Сергей Ильич Коробейников) ({{Шочын|1953|06|21}}, [[РСФСР]], [[Марий АССР]], [[Йошкар-Ола]]) — [[руш]] [[серызе]], [[Шанче кандидат|педагогике шанче кандидат]] (2004), [[Россий Cерызе-влак ушем]]ын йыжъеҥже (2002). 
 
== Илыш корныжо ==
Сергей Коробейников [[1953]] ийын [[21 пеледыш|пеледыш тылзын 21-ше кечынже]] [[Берлин]]ыште шочын. Йочаж годсекак спортлан, музыклан кумылаҥын. [[Йошкар-Ола]]се 6-шо №-ан кыдалаш школым пытарымек, М.Горький лӱмеш МПИ-н механический факультетышкыже пурен. Кок ий тунеммек, заочный пӧлкаш куснен. Вара [[Н.К. Крупская лӱмеш Марий кугыжаныш педагогике институт|Н.К. Крупская лӱмеш МГПИ-н]] индустриально-педагогический факультетышкыже пурен. Тудым пытарымек, 1972–1974 ийлаште Совет Армий радамыште служитлен. 1978 гыч 1983 ий марте «Марспецстроймеханизаций» чоҥышо-монтажный управленийын трестыштыже тӱрлӧ инженер пашаште ыштен. 1983 ий гыч С. Коробейников республикысе МВД органлаште ыштен. 1995 ийыште тудым Новотроицкысе воспитательный колонийыш пашаш кусарат. 1996 ий гыч тудо ты учрежденийын психологический службыжын пашаеҥже. Майор. 2000 ийыште [[Санкт-Петербургысо Тӱнямбал психологический академий]]ым «практический психологий» специальность дене пытарен.

С. Коробейниковын «О том, как ромашкам стало весело» икымше ойлымашыже 1977 ийыште «Молодой коммунист» газетыште савыкталтын. Тӱҥ шотышто йоча-влаклан йомакым воза. Ик эн сай усталык пашаже – «Три весёлых» дятла книга, тудо Марий книга издательствыште 1985 ийыште лектын. С.Коробейниковын сылнымут мастарлыкше палыме писатель-йомакче-влак Г. Андерсенын, О. Уайльдын, К. Чуковскийын да С. Михалковын возымыштлан эҥертен шуаралтын. С. Михалковым шкеак палымыже тудлан йочалан возышо писатель семын пӱрымашыжым чоҥаш полшен.

1986 ийыште [[Пионер йӱк (журнал)|«Пионер йӱк»]] йоча журнал лекташ тӱҥалмек, С. Коробейников тушко эре возен шоген. «Одуванчик и розы», «Приключения куклы Кати и её друзей в Игралии», «Цветок и каска», «Птица, подарившая людям мир» да моло йомак ден ойлымашлаже эн ончыч [[Пионер йӱк (журнал)|«Пионер йӱк»]] журналыште рушла да марла савыкталтыныт. С. Коробейников «Дружба» альманахыште печатлалтын. Икмыняр книган авторжо.

С.Коробейников шанче-шымлымаш пашамат эртара. [[Шанче кандидат|Педагогике шанче кандидат]] (2004).

МВД радамыште сайын служитлымыжлан С. Коробейников медаль да шарныктыш пале-влак, юстиций министерствын, тӱвыра, печать да калык-влакын пашашт министерствын, РМЭ Виктемын чап грамотышт дене палемдалтын. Йошкар-Олалан 400 ий теммылан пӧлеклалтше сылнымут таҥӱчашыште (1984) «Каменный лось» повестьшылан премийым налын, лауреат лийын. 2002 ий годсек Россий писатель ушемын йыжыҥъеҥже.

== Тӱҥ произведенийже-влак ==
* Девочка-ласточка: сказка // Дружба. Йошкар-Ола. 1985. С. 189—197.
* Нарисованная принцесса ; Невоспитанная лужа ; Малыш : сказки // Дружба. Йошкар-Ола, 1986. С. 185—190.
* Птица, подарившая людям мир : сказка // Пионер йӱк. 1986. № 2. С. 6—7.
* Три веселых дятла : сказоч. истории. Йошкар-Ола, 1989. 64 с.
* Сказка о приключениях двух стеклянных слоников : кн.-раскраска [Кок янда слон иге ужын коштмышт нерген йомак]. Йошкар-Ола, 1994. 32 с.
* Приключений куклы Кати и ее друзей в Игралии : сказоч. история. Йошкар-Ола, 1995. 40 с.
* Цветок и каска : рассказ // Русское слово Марий Эл : произв. рус. писателей Мар. края. Йошкар-Ола, 2004. С. 274—275.

== Илышыже да творчествыже нерген литератур ==
* Мут мастар-влак радам ешаралтеш // Ончыко. 2002. № 2. С. 157—160.
* Йоча-влакын поро таҥже // Ончыко. 2003. № 6. С. 155.
* Писатели Республики Марий Эл : автобиобиблиогр. сборник. Йошкар-Ола, 2004. С. 35—36.
* Кныш-Ковешникова Г. Психолог научит читать // Мар. правда. 2005. 11 февр.

== Чап ==
* Юстиций министерствын Чапкагазше.
* [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше.
* Марий Эл Республик Виктерын Чапкагазше.
* Йошкар-Олалан 400 ий теммылан литератур премийы (1984).
* [[Россий Cерызе-влак ушем]]ын йыжъеҥже (2002).

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 341-342.]

[[Категорий:Руш серызе-влак]]
[[Категорий:Почеламутчо-влак]]
