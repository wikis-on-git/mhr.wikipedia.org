{{Сорла}}
'''19 Сорла''' — [[григориан кечышот]] почеш идалыкын 231-ше (кужемдыме ийлаште 232) кечыже. Идалык пытыме марте 134 кече кодеш.

== Пайрем-влак ==
* [[Саска Илян кече]] палемдалтеш. Эше ты пайремым вес семынже [[Олма спас]] маныт.
* Юж флотын кечыже.
== Лӱмгече ==
Сорла тылзын латиндешымше кечынже Лев-влакын лӱм кечышт. 
== Мо лийын ==
''Тыгак ончо: [[:Категорий:19 Сорла Мо лийын]]''
* 1839-ше ийыште Шанче академий пелен анстрономий обсерваторийым почыныт.
* 1960-шо ийыште Совет Ушемын колтымо космос корабльже мландыш пӧртылын. Тушто Белка ден Стрелка лийыныт.
* 1991-ше ийыште ГКЧП Горбачёвын черле улмыжо, да вуйлатыме пашам Янаев ӱмбак кусарыме нерген увертарен. Москваш танк-влак пуреныт. ГКЧП ваштареш Борис Ельцин шогалын.
== Кӧ шочын ==
''Тыгак ончо: [[:Категорий:19 Сорла Кӧ шочын]]''
* [[1946]] — Александр Александрович Смойлов, [[спорт]]смен да тренер, [[Марий Элын сулло тренерже]]. Лач тиде лӱмлӧ еҥ Марий Элыште [[регби]] спортлан тӱҥалтышым пыштен. Паша корныжо [[Марий кугыжаныш техник университет]] дене кылдалтын, тыште тудо «Политехник» регби командым чумырен. Шкежак Марий Элысе регби федерацийын вуйлатышыже.
* [[1948]] — Александр Сергеевич Казимов, [[шанче]] пашаеҥ, [[Марий Элын сулло шанче пашаеҥже]], [[историй шанче кандидат]]. [[Йошкар-Ола]]ште шочын. [[Марий шанче да шымлыше институт]]ышто ончыч тыглай пашаеҥлан, а [[2000]]-ше ий гыч вуйлатышылан тырша. Тӱҥ шотышто Александр Сергеевич [[марий калык]]ын [[XVIII]]-[[XIX]]-ше курымласе историйжым шымлен. «Марий республикын историйже» книган икымше том авторжо.
* [[1947]] —  Валентина Юрьевна Полубарьева, тӱвыра да туныктыш пашаеҥ, [[Марий Эл тӱвыран сулло пашаеҥже]]. Шкеже [[Йошкар-Ола]] гыч. Паша корныжо Марий [[тӱвыра да сымыктыш колледж]] дене кылдалтын: тыште тудо ятыр ий туныктышылан тыршен. 
* [[1950]] — Рубин Кабирович Абдуллин, [[семмастар]] да туныктыш пашаеҥ, [[Татарстан республик]]ын калык артистше, [[Мусса Джалиль лӱмеш премий]]ын лауреатше, [[Россий Федерацийын сулло сымыктыш пашаеҥже]]. [[Йошкар-Ола]]ште шочын. Тудо гын [[Озаҥысе консерваторий]]ыште туныктышылан пашам ышта, а [[1989]]-ше ий гыч [[ректор]] сомылым шуктен. [[Профессор]]. 
* [[1963]] — Вячеслав Васильевич Тёркин, тӱвыра да мер пашаеҥ. [[Угарман вел]]ыште шочын. Туштак пашам ышта да марий тӱвыра аралалт кодшо манын ятыр сомылым шукта. Тыгак тудо талантан музыкант семын палыме.
* [[1952]] — Светлана Ивановна Тойшева, Россий Федерацийын сулло юристше. [[Курыкмарий кундем]]ыште шочын. [[Воронеж]] оласе кугыжаныш университетым тунем лекмек, Йошкар-Оласе юстиций министерствыште консультант лийын. Вара судья семынат пашам ышташ тӱҥалын. А [[1987]] ийыште Марий республикысе кӱшыл судын судьяже лийын.
== Кӧ колен ==
''Тыгак ончо: [[:Категорий:19 Сорла Кӧ колен]]''

== Калык пале ==
* Тиде кечын [[олма]]м кочман. Кӧн олмаже уло гын, тудо чылаштым сийлышаш. Ожно гын, олмам чыла нужна-влаклан луктын пукшеныт. Тиде кече деч вара йӱдым эшеат йӱкшемда, а [[турня]]-влак кечывалвелыш тарванат.  
{{commonscat|19 August}}

[[Категорий:19 Сорла]]
