{{Сорла}}

'''19 cорла''' (19 август) — [[григориан кечышот]] почеш идалыкын 231-ше — (кужемдыме ийлаште 232-шо) кечыже. Идалык пытыме марте 134 кече кодеш.

== Пайрем да памятный дате-влак ==
* {{Флагификаций|Марий Эл}} — [[Саска Илян кече]] палемдалтеш. Эше ты пайремым вес семынже [[Олма спас]] маныт.
* {{тисте|ООН}} — Гуманитарный полыш кече.

=== Национальные ===
* {{Флагификаций|Афганистан}} — Эрыкан лийме кече.
* {{Флагификаций|Вьетнам}} — Августысо революций кече.
* {{Флагификаций|Норвегий}} — Кронпринцессы Метте-Маритан шочмо кечыже.
* {{Флагификаций|УАШ}} — Авиаций кече.
* {{Флагификаций|Украина}} — [[Мӱкшызӧ]] кече.

== Лӱмгече ==
* Католик лӱм-влак: Людвиг, Лев.

== Событий-влак ==
''Тугак ончо: [[:Категорий:Сорла тылзын 19 кечысе событий-влак]]''
* [[1839]] ий — Шанче академий пелен анстрономий обсерваторийым почыныт.
* [[1960]] ий — Совет Ушемын колтымо космос корабльже мландыш пӧртылын. Тушто Белка ден Стрелка лийыныт.
* [[1991]] ий — ГКЧП Горбачёвын черле улмыжо, да вуйлатыме пашам Янаев ӱмбак кусарыме нерген увертарен. Москваш танк-влак пуреныт. ГКЧП ваштареш Борис Ельцин шогалын.

== Шочыныт ==
''Тугак ончо: [[:Категорий:Сорла тылзын 19 кечынже шочшо-влак]]''
* [[1938]] ий — [[Гадиатов, Гани Газизович|Гани Гадиатов]], [[марий]] [[серызе]], [[почеламутчо]], [[кусарыше]], [[журналист]].
* [[1946]] ий — Александр Александрович Смойлов, [[спорт]]смен да тренер, [[Марий Эл Республикын сулло тренерже]]. Лач тиде лӱмлӧ еҥ Марий Элыште [[регби]] спортлан тӱҥалтышым пыштен. Паша корныжо [[Марий кугыжаныш техник университет]] дене кылдалтын, тыште тудо «Политехник» регби командым чумырен. Шкежак Марий Элысе регби федерацийын вуйлатышыже.
* [[1948]] ий — Александр Сергеевич Казимов, [[шанче]] пашаеҥ, [[Марий Эл Республикын сулло шанче пашаеҥже]], [[историй шанче кандидат]]. [[Йошкар-Ола]]ште шочын. [[Марий шанче да шымлыше институт]]ышто ончыч тыглай пашаеҥлан, а [[2000]]-ше ий гыч вуйлатышылан тырша. Тӱҥ шотышто Александр Сергеевич [[марий калык]]ын [[XVIII]]-[[XIX]]-ше курымласе историйжым шымлен. «Марий республикын историйже» книган икымше том авторжо.
* [[1947]] ий —  Валентина Юрьевна Полубарьева, тӱвыра да туныктыш пашаеҥ, [[Марий Эл тӱвыран сулло пашаеҥже]]. Шкеже [[Йошкар-Ола]] гыч. Паша корныжо Марий [[тӱвыра да сымыктыш колледж]] дене кылдалтын: тыште тудо ятыр ий туныктышылан тыршен. 
* [[1950]] ий — Рубин Кабирович Абдуллин, [[семлызе]] да туныктыш пашаеҥ, [[Татарстан республик]]ын калык артистше, [[Мусса Джалиль лӱмеш премий]]ын лауреатше, [[Россий Федерацийын сулло сымыктыш пашаеҥже]]. [[Йошкар-Ола]]ште шочын. Тудо гын [[Озаҥысе консерваторий]]ыште туныктышылан пашам ышта, а [[1989]]-ше ий гыч [[ректор]] сомылым шуктен. [[Профессор]]. 
* [[1963]] ий — Вячеслав Васильевич Тёркин, тӱвыра да мер пашаеҥ. [[Угарман вел]]ыште шочын. Туштак пашам ышта да марий тӱвыра аралалт кодшо манын ятыр сомылым шукта. Тыгак тудо талантан музыкант семын палыме.
* [[1952]] ий — Светлана Ивановна Тойшева, Россий Федерацийын сулло юристше. [[Курыкмарий кундем]]ыште шочын. [[Воронеж]] оласе кугыжаныш университетым тунем лекмек, Йошкар-Оласе юстиций министерствыште консультант лийын. Вара судья семынат пашам ышташ тӱҥалын. А [[1987]] ийыште Марий республикысе кӱшыл судын судьяже лийын.
* [[1956]] ий — [[Алевтина Сенькова]], [[почеламутчо]]. Тудын шочмо верже [[Провой кундем]]. 1975 ийыште Йошкар-Оласе лесотехнический школышко тунемаш пура. Ик ий чодыра озанлыкыште тырша, школыштат пашам ыштен шукта. Чонжо сылнымут деке шӱман лийын. 1983 ийыште Марий книга издательствыште Валентина Изилянован сылнымутшо дене иктеш комыжлымо «Пу кидетым, йолташ» книгаште Алевтина Сенькован «Ӱжара кайык» почеламут аршашыже савыкталтын. Тыште 19 почеламут, ик йомак, ик легенде вераҥдалтыныт. Икмыняр ий ончыч Зоя Дудина Алевтина Сенькован почемамутшым чумырен, вес книгам савыктен.

== Коленыт ==
''Тугак ончо: [[:Категорий:Сорла тылзын 19 кечынже колышо-влак]]''

== Калык пале ==
* Тиде кечын [[олма]]м кочман. Кӧн олмаже уло гын, тудо чылаштым сийлышаш. Ожно гын, олмам чыла нужна-влаклан луктын пукшеныт. Тиде кече деч вара йӱдым эшеат йӱкшемда, а [[турня]]-влак кечывалвелыш тарванат. 
* Тиде кечым ончен, январь тылзе могай лийшашым мужедытын. 

{{commonscat|19 August}}

[[Категорий:19 сорла]]
