[[Файл:Quercus robur.jpg|300px|left|thumb|<center>Тумо лышташ-влак да тумлеге</center>]]
[[File:Quercus robur MHNT.BOT.2010.6.75.jpg|thumb|<center>''Quercus robur''</center>]]
'''Тумo''' ({{lang-la|Quercus robur}}) — лышташан кугу [[пушеҥге]], кӱкшытшӧ 40 м наре лиеш, а тӱҥжын диаметрже – 1,5 м. Тудо моткоч пеҥгылде пуан. 

Лышташ вургыжо кӱчык, шӱм сӱретым ушештарыше тӱҥан, мутык пылышан да чара. Лышташыже кужака, мӧҥгешла чуяка да лопка мучашан. Тӱҥысӧ шӱмжӧ кутыньла келгын шелышталт пытыше.

Тумо [[Россий]]ын Европейский ужашыштыже иман-лышташан да лышташан чодыраште кушкеш. [[Сибирь]]ыште тудо ок куш. Эрвел чекше [[Урал курык]] марте шуэш, кечывалвел чекше – [[Кавказ]] ден [[Крым]]ын курыкан районлаже. Российын йӱдйымал чодыраштыже тудым от уж. Йӱдвел чекшылан 58-ше параллель шотлалтеш. Но [[Финляндий]]ыште ты чек эше йӱдвелнырак улеш.

[[Марий Эл]]ыште тумер изирак отро семын Марий-Виче кӱкшакан кечывалвел ужашыштыже вашлиялтеш, шукырак тудо [[Юл]] да тудын игеҥерлаж воктенсе олыклаште, тыгак Юлын курыкан пурла серыштыже.

[[Категорий:Пушеҥге-влак]]
