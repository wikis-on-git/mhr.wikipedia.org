'''Клюшко''' — [[шайбан хоккей]], [[бенди]], мече хоккейыште, [[флорбол]]ышто да эше икмыняр [[Спорт тӱрлык-влак|спорт тӱрлыкыштӧ]] пасушто шайбым але мечым поктылашлан кучылтмо [[спорт арвер]].
== Шайбан хоккейыште ==
[[Файл:Hockey stick.svg|thumb|right|265px|Пасу модшын да капкаоролын клюшкышт.]]
Шайбан хоккейыште тиде спорт арвер шайбым наҥгайме, пасым пуымо, да капка велыш перымылан кучылталтеш. 
Клюшкын кужутшо 150-200 см. наре. Тудын вургыжо уло, ӱлнӧ тиде вурго кумдаҥеш да вӱчкыжемеш. Кумда, вӱчкыж мучашыжым тӱҥгыртымӧ - тудым {{comment|ыргака|крюк}} лӱмдат. Ыргака-н кужутшо 25-40 см наре. Лач тудак шайбе дене тӱкналтеш. Ик клюшко весе деч ойыртемалтеш, вет модшо-влак тӱрлӧ капан улыт, шолагай ден пурлагай-влаклан тӱрлӧ клюшко кӱлыт. Клюшко вурго да ыргака коклаште 135°-ан луко кодеш. Клюшкын вургыжо чоткыдо, тыгодымак лывырге, сандене профессионал клюшко дене шайбым пераш куштылгырак.
Ыргакым чӱчкыдын тӱҥгыртат - модшо тыгай клюшко дене шайбым ий валчын нӧлтал кертеш. Шола да пурла велышкат тӱҥгыртат - тыште шола кид да пурла кид дене кучышо-влак шкаланышт келшышым ойырат.
Капкаоролын клюшкыжо пасу модшын клюшкыж деч изиш ойыртемалтеш. Тудын ыргакаже кумдарак, вурго да ыргака коклаште луко изирак. Но ыштыме йӧн, кучылтмо материал когынек клюшкыштат икгай.
=== Эртымгорно ===
Ондак [[шайбан хоккей]]лан клюшко-влакым [[ваштар]] але [[вӱдуа]] гыч ыштылыныт, но тиде пу материал толмо иземын, сандене, вара куэ да тумо пушеҥгым гына кучылтыныт. 1920-шо ийла гыч лач тумо гыч гына клюшко-влак ышталтыныт.
[[1920]] гыч [[2000]]-ше ийла коклаште клюшкым ыштыме технологий вашталтын. [[1940]]-ше ий гыч вургым лончылен ыштат. 1960-ше ийла гыч клюшым стекловолокна материал дене ӱмбачын леведыт. Тыгеак, лач [[1960]]-шо ийлаштак модшо-влак шке клюшкыштын ыргажым тӱҥгыртылаш тӱҥалыныт.
1980-ше ийлаште клюшкым ыштыше-влак икымше гана алюминийым ыштымашште кучылтыныт. Но алюминий клюшко утыждене пеҥгыде лийын, шайбым тудын дене шижаш ок лий. Сандене ышттыше-влак вургым - алюминий гыч, а ыргакам - пу гыч ышташ тӱҥалыныт. Ыргака вашталт кертын. Тыгай клюшко чот шарлен.
Кызыт клюшко-влакым композит материал-влак гыч ыштат (стекловолокна, углерод волокна, кевлар). Композит клюшко-влак куштылгырак улыт, нуным тӱрлӧ сынан да форманым ыштат. Но тыглай клюшко дене таҥастарымашште акше шергырак.

[[Категорий:Спорт арвер]]

[[cs:Hokejka (lední hokej)]]
[[de:Eishockeyschläger]]
[[en:Ice hockey stick]]
[[fi:Jääkiekkomaila]]
[[fr:Crosse (hockey)]]
[[lv:Hokeja nūja]]
[[ru:Клюшка (хоккей с шайбой)]]
