{{Газет|лӱм=|оригинал лӱм=Марий Эл Республикысе «Кугарня» газет кугыжаныш казна унитарный предприятий|логотип=|сӱрет=|возымаш=|тип=газет|формат=|негызлымаш=1991 ий 5 июль|паша ыштымым чарнымаш=|ак=|оза=|издатель=ГУКП Республики Марий Эл «Газета «Кугарня»|редактор=|тӱҥ редактор=Аптулаев, Владимир Васильевич|штат=13 еҥ|политический принадлежность=|йылме=марий йылме|мыняр гана лектеш=арнялан ик гана|объём=|тираж=4700|тӱҥ офис=[[Савык пӧрт]]|ISSN=|веб-сайт=кугарня24.рф}}
{{Вес ыҥ-влак|Кугарня (ыҥ-влак)}}
'''Кугарня''' ({{lang-ru|''Пятница''}}) – [[Йошкар-Ола]]ште олыкмарий йылме дене савыкталтше самырык-влаклан [[газет]]. [[Марий Эл Республикысе Олык Ипай лӱмеш Кугыжаныш самырыктукым премий]]ын лауреатше (2010).<ref name=":0">[http://www.gov.mari.ru/main/news/rep/pres/2010/0211_1.phtml Молодым талантам вручены знаки лауреатов.]</ref> Редакций Савыктыш пӧртыштӧ. 

== Газет нерген==
* Негызлыше – [[Марий Эл Республикын Тӱвыра, савыктыш да калык паша шотышто министерствыже]].
* Лукталташ тӱҥалын – [[1991]] ийын [[5 сӱрем|сӱрем тылзын 5-ше кечынже]] [[кугарня]] кечын. 
* Лукталтеш – арнялан 1 гана. 
* Тиражше – 4700 экземпляр.

== Кузе шочын ==
Колымшо курымын индешлымше ийлаште вашталтыш пагыт лийын: перестройко, гласность,
демократий шӱлыш озаланен. Саде у саман калыклан варажым ятыр нелылыкым
конден. Лач тиде пуламыр саман дене пайдаланен, самырык литератор-влакын
«У вий» ушемышт 1930-шо ийлаште репрессий саман тӱҥалме дене петыралтше
самырык-влакын газетыштым угыч лукташ тӱҥалаш ойым пидын. 

Такшым эше 1985 ийыштак саде самырык ушемын активистше-влакын вуйыштышт тыгай газетым лукташ тӱҥалме нерген шонымаш шочын. Студент ден марий интеллигенцийын
самырык да чолга еҥже-влак у газетым почаш кӱлмӧ шотышто кидпалым погаш
калыкыш тутыш лектын коштыныт. Варажым Москошко, тыгак республикысе тӱрлӧ
кӱшыл кабинетлаш, вуйым савен, ик гана веле огыл пурен-лектеденыт. Тудо
жапыште саде суапле шонымашым илышыш шыҥдараш неле лийын.
Пошкырт кундем Мишкан район Тӧҥгак ялышет лудшо-влак дене вашлиймаш. 1992 ий.

1991 ий. Тунам пӱтынь эл мучко вуйлатыше орган-влак Коммунист партий деч ойырлаш тӱҥалыныт. Марий республикыштат сӱрет тугаяк лийын: Верховный Совет ден Коммунист партий реском кундемыште лектын шогышо газет-влакым шке коклаштышт пайленыт. Тыге Верховный Совет рушла савыкталтше «Республика» ден марла лектын шогышо «Марий коммуным» шке шулдыр йымакыже налын. А РСФСР Компартий Марий рескомлан рушла лекше «Марийская правда» газет веле логалын. Тудлан тунам марла лекше изданият кӱлын. Тидлан кӧра «Кугарня» газетлан шочашыже йӧн лектын. Жапым шуйкалыде, Компартий Марий реском у газетым лукташ тӱҥалме нерген пунчалым луктын. Тӱҥ редакторлан Александр Абдуловым пеҥгыдемденыт. А 5 июльышто, кугарня кечын, «Кугарня» газетын икымше номерже калык деке миен шуын. 

== Тӱҥ редактор-влак ==
* [[Абдулов, Александр Саликович]] (1991 – 1994)
* Алексеев И.И. (1994 – 1997)
* [[Козлов, Владимир Никифорович]] (1997 – 1998)
* [[Соловьёв, Юрий Ильич|Соловьев, Юрий Ильич]] (1998 – 2001)
* [[Иванов, Сергей Иванович]] (2001 – 2002)
* [[Семёова, Лидия Васильевна]] (2002 – 2003)
* [[Петров, Эрик Алексеевич]] (2003 – 2004)
* [[Петров, Александр Алексеевич]] (2004 – 2010) 
* [[Матвеев, Михаил Иванович]] (2010 – 2015)
* [[Иманаев, Эдуард Аркадьевич]] (2015 - 2021)
*Аптулаев, Владимир Васильевич (2021 ий гыч)

== Таче ==
Тачысе кечылан «Кугарня» газет редакцийыште 13 еҥ пашам ышта. Коллектив самырык.  

Газетым Марий Элыште веле огыл, тыгак Пошкырт, Киров, Одо, Татарстан, Урал кундемлаште изижат-кугужат уло кумылын лудын шогат. Тылеч посна «Кугарням» электрон йӧн денат лудаш лиеш. 

Газет самырык-влакын йодмыштым шукташак тырша: лаштыклаштыже кугезе йӱлам арален кодымо шотышто ятыр материалым савыкта, кушкын толшо самырык тукымын илыш ончалтышыжым вияҥдаш полша да Шочмо элым, марий кундемым утыр йӧраташ таратен шога.

== Кылвер ==
*[http://кугарня24.рф «Кугарня» газетын сайтше.]

== Тугак ончо ==
* [[Марий Эл (газет)]]
* [[Ямде лий (газет)]]
* [[Марий Эл Радио]]

== Важ-влак ==

[[Категорий:Калык коклаште увер шарыме йӧн-влак]]
[[Категорий:Марла савыкталтше газет-влак]]
[[Категорий:Марий Элысе газет-влак]]
