[[Файл:Meeting Vladimir Putin with Alexander Yevstifeyev 2017-04-06 02 cropped.jpg|150px|thumb|Александр Александрович Евстифеев — Марий Эл Республикын вуйлатышыже.]]
'''Александр Александрович Евстифеев''' ({{Шочын|1958|05|14}}, [[Бреды]] посёлко, [[Брединск]] кундем, [[Челябинск вел]], [[РСФСР]], [[СССР]]) — [[Россий Федерацийын сулло юристше]] (2001), российыйсе кугыжаныш пашаеҥ, 6 апрель 2017 ий гыч [[Марий Эл Республикын Вуйлатышыже]].

Ага тылзын 14-ше кечынже 1958 ийыште Челябинск вел Бреды поселкышто шочын. Ачаже Совет Ушем Кугыжаныш банкыште инкассаторлан ыштен, аваже — медшӱжарлан. Школым пытарыме деч вара Челябинск велысе автомобильный корно управленийыште тыглай пашазылан тыршаш тӱҥалын.

1980 ийыште Свердловскысо юридический институтым (кызыт — Урал кугыжаныш юридический университет) пытарен, 1984 ийыште — аспирантурым, «Право авторства в сфере отношений изобретательского творчества» темылан диссертацийым арален. 1999 ийыште Урал кугыжаныш юридический академийыште «Становление российского патентного права» темылан диссертацийым арален. Юриспруденций шанче доктор. 2004 ийыште Россий Федераций Виктер пеленсе Финанс академийым отличий дене тунемын пытарен (квалификаций — экономист, «Финанс-влак да кредит» специализаций.

Саратовысо кугыжаныш юридический академийын международный частный право кафедрын профессоржо лийын.

2014 ий Шорыкйол тылзын 30 кечынже Россий Федераций президентын кӱштыкшӧ почеш Александр Евстифеевым Моско областьысе Арбитражный судын председательжылан шогалтыме.

Пелашан, кок шочшыжо уло. Ватыже — Юлия, юридический институтым пытарен. Эргыже-влак Москваште илат. Кугуракше — Артём, Москосо юридический академийым тунемын пытарен, спецпрокурорын полышкалышыжлан ышта, изиракше — Александр, МГУ-со юрфакын студентше улеш.
''([[Евстифеев, Александр Александрович|умбакыже…]])''

<noinclude>
[[Категорий:Википедий:Сай статья|*]]
</noinclude>
