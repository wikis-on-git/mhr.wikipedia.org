[[Файл:Valeri Kharlamov Panini 1979.jpg|150px|thumb|Харламов, Валерий Борисович]]
'''Вале́рий Бори́сович Харла́мов''' ([[14 Шорыкйол]] [[1948]] — [[27 Сорла]] [[1981]]) — тале [[хоккеист]], ЦСКА командын да [[Совет Ушем]] чумыр командын форвардше. [[Совет Ушем]]ын сулло спорт мастерже ([[1969]]). 2 гана Олимпий чемпион (1972—1976), 8 гана тӱнямбал чемпион лӱмым сулен. Совет Ушемын эн сай хоккеистше ([[1972]], [[1973]]). 70-ше ийлаште шочмо элыштыже гына огыл, йот эллаштат кугу пагалымашым сулен.

== Илыш корно ==
Ачаже — Борис Сергеевич Харламов — «Коммунар» заводышто слесарьлан ыштен. Аваже — [[баск]] калык гыч, [[Бильбао]] олаште шочын, чын лӱмжӧ — Арибе Аббад Хермане (Бегонита), [[1937]] ийыште изи ӱдыр улмо годымжо [[Совет Ушем]]ыш [[Испаний]] гыч сар деч утарашлан конденыт. [[1940]]-ше ий гыч Борис дене пырля ик заводышто тыршеныт. 

Валерий Харламов [[Моско]]што [[Шорыкйол]] тылзын 13 гыч 14 кече кокласе йӱдым шочын. Эргылан [[Валерий Чкалов]] лӱмеш лӱмым пуэныт. Вара Харламовмыт ешыште Татьяна лӱман ӱдыр шочын. 

Изи годсек Валерий [[футбол]] да хоккей дене модын. [[Коньки]] ӱмбаке икымше гана 7 ияш годымжо шогалын. Ачаже заводысо командыште чӱчкыдын [[шайбан хоккей|хоккей]] дене модын, эргыжымат пырля чӱчкыдын наҥгаен. Эрге йӱштыштӧ ынже кылме манын, тудлан коньким йолышкыж чиктен да ий валке луктын. 
''([[Харламов,_Валерий_Борисович|умбакыже…]])''

<noinclude>
[[Категорий:Википедий:Сай статья|*]]
</noinclude>
