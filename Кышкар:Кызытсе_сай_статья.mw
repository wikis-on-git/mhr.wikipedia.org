[[Файл:Pavel Petrovich Glezdenev.jpg|150px|thumb|Павел Петрович Глезденёв, икымше марий журналист, редактор, просветитель.]]
'''Пагул Ача''' (Павел Петрович Глезденёв) ({{Шочын|1867|04|21|кечеТС=9}}, [[Ӱпӧ губерний]], [[Белебей уезд]], [[Тымбагуш]] ял  — {{Колен|28|05|1923}}, [[Киров (Киров вел)|Илна]] [[ола]]) — [[марий]] [[серызе]], [[йылмызе]], [[кусарыше]], [[туныктышо]], {{comment|сотемдарче|просветитель}}, [[этнограф]], [[журналист]], [[мер]] да [[шанче]] пашаеҥ. Марий-влак коклаште кÿшыл шинчымашым икымше радамыште налше лиеш. Марий калыкын икымше [[журналист]]ше да [[редактор]]-издательже. Марий йылме дене савыкталтше «[[Война увэр]]» икымше газетын редакторжо. [[Васильев, Валериан Михайлович|Валериан Васильев]] дене пырля «[[Марла календарь]]ым» негызлыше да икмыняр жап савыктыше.

Тиддеч посна Павел Глезденёв туныктымо литературым ямдылен. Валериан Васильев дене пырля  [[1907]] ийыште «Тÿҥалтыш марла книга» да «Вес марла книгам» савыктеныт. Нуным куштылго, умылаш лийше йылме дене возымо. Книгалашке изирак ойлымашым, ятыр мурым, туштым, калыкмутым пуртымо, нуным сайын сӧрастарыме. Тыште Глезденёвын «Вараксим» почеламутшат лийын (тиде почеламут [[Чавайн, Сергей Григорьевич|Чавайнысе]] [[Ото (почеламут)|"Ото"]] почеламут деч ончыч возалтын). «Марла шот» арифметике учебникым печатлен луктын. Тудын марте але тыгай чапле марий учебник лийын огыл. Школлан П. П. Глезденев изиш варарак эше ик книгам ямдылен. Тиде — «Икымше книга да букварь эрвел наречий черемис йылме дене лудаш» ([[1914]] ийыште Озаҥыште лектын). Марла календарь, арифметике, лудшаш книгаже-влак дене Глезденёв марла книга йылмым вияҥден колташ полшен.


''([[Глезденёв, Павел Петрович|умбакыже…]])''

<noinclude>
[[Категорий:Википедий:Сай статья|*]]
</noinclude>
