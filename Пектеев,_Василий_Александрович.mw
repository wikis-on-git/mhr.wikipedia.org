[[Файл:Василий Пектеев.jpg|200px|thumb|Санян Вачи]]
'''Пектеев Санян Вачи''' ({{lang-ru|Пектеев Василий Александрович}}, [[23 Шорыкйол]] [[1954]]) — [[марий]] артист, режиссёр, мурызо, [[почеламутчо]]. Марий тӱняште Санян Вачи лӱм дене палыме. [[Морко кундем]] Уилем ял гыч улеш. [[Мер Каҥаш]]ын икымше [[Оньыжа]]же лийын ([[1992]]-[[2000]]). Марий Эл тӱвыран сулло пашаеҥже ([[1995]]).

== Усталык да мер паша ==
[[Файл:Санян Вачи портрет.jpg|200px|thumb|Санян Вачин портретше. [[Иван Ямбердов]] сӱретлен]]
Василий Пектеев кумдан палыме мер да театр пашаеҥ. Бухгалтер-мӱкшызӧ ешеш шочын. 

[[Марий кугыжаныш педагогик институт]]ышто кок курсым тунем пытарымеке, Ленинградысе театр, музык да кинематографий институтыш тунемаш куснен.  [[1980]] ийыште пытарен. [[Шкетан театр]]ын режиссержылан, [[1987]] гыч тӱҥ режиссёржылан, [[1992]]-[[2002]] ийлаште художественный вуйлатышылан ыштен. Тӱрлӧ жанр дене 50 утла спектакльым шынден. Финн-угор театрын калык-влак кокласе фестивальым эртарыше-влак коклаште лийын. Мер Каҥашын икымше оньыжажлан сайленыт. Тыгеак, Василий Пектеев Театр сымыктышын Санкт-Петербургысо кугыжаныш академийын доцентше лийын (2001-2005 ийлаште). Пашажым кӱкшын аклен [[1997]] ийыште Кугыжаныш премий дене палемдалтын.

== Мурызо семын ==
Мурызо-влак коклаште Санян Вачи лӱм дене шуаралтеш. 
[[Марий Эл Радио]]што тыгай мурыжо-влак йоҥгалтыт:
* Олор ялем (семже Татьяна Ямбердован, мутшо Василий Пектеевын)
* Канде ӱжара (семже Татьяна Ямбердован, мутшо Василий Пектеевын)
* Омо (семже Татьяна Ямбердован, мутшо Василий Пектеевын)

Мурыжо-влак келге шонымаш, мотор ныжыл сем дене ойыртемалтыт, марий хит-парадыштат вер-влакым айлат.

== Почеламутчо семын ==
Санян Вачи тыгакак [[почеламут]]-влакым возгала. Йоҥгалтарыме муро-влакланже мутым шке возен. 2011 ийыште "Омо" лӱман почеламут ойпогыжо лектын. Книгалан комым [[Иван Ямбердов]] сӱретлен.

== Негыз ==
* Марийская Биографическая Энциклопедия, Мочаев В.А., МБЦ, Й-О. --- 2007.

== Кылвер-влак ==
* [http://www.meroi.ru/2008/04/15/print:page,1,rossijjyse_ikymshe_marijj_kalyk_pogyn.html Икымше марий калык погын нерген интернет лаштык]

[[Категорий:Тиштер почеш палыме еҥ-влак]]
[[Категорий:Марий мурызо]]
[[Категорий:Марий почеламутчо]]
