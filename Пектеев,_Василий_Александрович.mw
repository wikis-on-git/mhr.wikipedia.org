{{Палыме еҥ
 |лӱм               = Санян Вачи
 |оригинал лӱм   = Василий Александрович Пектеев
 |сӱрет          = Василий Пектеев.jpg
 |сӱретын лопкытшо           = 200px
 |возымаш          = Санян Вачи
 |шочмаш дене лӱм = 
 |тыршымаш алан = [[мурызо]], артист, режиссёр, почеламутчо
 |шочын    = 
 |шочмо вер   = [[Морко кундем]] Уилем ял
 |гражданство      = [[Россий]]
 |йоча-влак             = 
 |чап пӧлек да премий = 
 |сайт             = 
 |Commons          = 
}}

'''Пектеев Санян Вачи''', {{lang-ru|Василий Александрович Пектеев}}, ([[23 Шорыкйол]] [[1954]], [[Морко кундем]] [[Уилем]] ял) — [[марий]] [[артист]], [[режиссёр]], [[мурызо]], [[почеламутчо]]. Марий тӱняште Санян Вачи лӱм дене палыме. [[Мер Каҥаш]]ын икымше [[Оньыжа]]же лийын ([[1992]]-[[2000]]). Марий Эл тӱвыран сулло пашаеҥже ([[1995]]).

== Усталык да мер паша ==
[[Файл:Санян Вачи портрет.jpg|200px|thumb|Санян Вачин портретше. [[Иван Ямбердов]] сӱретлен]]
Василий Пектеев кумдан палыме мер да театр пашаеҥ. Бухгалтер-мӱкшызӧ ешеш шочын. 

[[Марий кугыжаныш педагогик институт]]ышто кок курсым тунем пытарымеке, Ленинградысе театр, музык да кинематографий институтыш тунемаш куснен.  [[1980]] ийыште пытарен. [[Шкетан театр]]ын режиссержылан, [[1987]] гыч тӱҥ режиссёржылан, [[1992]]-[[2002]] ийлаште художественный вуйлатышылан ыштен. Тӱрлӧ жанр дене 50 утла спектакльым шынден. Финн-угор театрын калык-влак кокласе фестивальым эртарыше-влак коклаште лийын. Мер Каҥашын икымше оньыжажлан сайленыт. Тыгак, Василий Пектеев Театр сымыктышын Санкт-Петербургысо кугыжаныш академийын доцентше лийын (2001-2005 ийлаште). Пашажым кӱкшын аклен [[1997]] ийыште Кугыжаныш премий дене палемдалтын.

== Мурызо семын ==
Мурызо-влак коклаште Санян Вачи лӱм дене шуаралтеш. 
[[Марий Эл Радио]]што тыгай мурыжо-влак йоҥгалтыт:
* Олор ялем (семже Татьяна Ямбердован, мутшо Василий Пектеевын)
* Канде ӱжара (семже Татьяна Ямбердован, мутшо Василий Пектеевын)
* Омо (семже Татьяна Ямбердован, мутшо Василий Пектеевын)

Мурыжо-влак келге шонымаш, мотор ныжыл сем дене ойыртемалтыт, марий хит-парадыштат вер-влакым айлат.

== Почеламутчо семын ==
Санян Вачи тыгакак [[почеламут]]-влакым возгала. Йоҥгалтарыме муро-влакланже мутым шке возен. 2011 ийыште "Омо" лӱман почеламут ойпогыжо лектын. Книгалан комым [[Иван Ямбердов]] сӱретлен.

== Негыз ==
* Марийская Биографическая Энциклопедия, Мочаев В.А., МБЦ, Й-О. --- 2007.
{{Навигаций
|Портал         = 
|Викимутер      = 
|Викитунемкнага = 
|Викицитатник   = 
|Викитеке        = Category:Санян Вачи
|Викитӱрлык-влак = 
|Викиувер  = 
|Викиклат  = 
|Метавики  = 
|Проект    = 
|Тукымвож  = 
}}
== Кылвер-влак ==
* [http://www.meroi.ru/2008/04/15/print:page,1,rossijjyse_ikymshe_marijj_kalyk_pogyn.html Икымше марий калык погын нерген интернет лаштык]
[[Категорий:Марий мурызо-влак]]
[[Категорий:Марий почеламутчо-влак]]
