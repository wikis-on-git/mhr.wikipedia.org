'''Василий Пектеев''' ([[23 Шорыйкйол]] [[1954]]) - марий артист, режиссёр, мурызо. Марий тӱняште Санян Вачи лӱм дене палыме. [[Морко кундем]] Уилем ял гыч улеш. [[Мер Каҥаш]]ын икымше Оьыжаже лийын ([[1992]]-[[2000]]). Марий Эл тӱвыран сулло пашаеҥже ([[1995]]).

== Усталык да мер паша ==
Василий Пектеев кумдан палыме мер да театр пашаеҥ. Бухгалтер-мӱкшызӧ ешеш шочын. Марий кугыжаныш педагогик институтышто кок курсым тунем пытарымеке, Ленинградысе театр, музык да кинематографий институтыш тунемаш куснен.  1980 ийыште пытарен. Шкетан театрын режиссержылан, 1987 ий гыч тӱҥ режиссержылан, 1992-2002 ийлаште художественный вуйлатышылан ыштен. Тӱрлӧ жанр дене 50 утла спектакльым шынден. Финн-угор театрын калык-влак кокласе фестивальым эртарыше-влак коклаште лийын. Мер Каҥашын икымше оньыжажлан сайленыт. Тыгеак, Василий Пектеев Театр сымыктышын Санкт-Петербургысо кугыжаныш академийын доцентше лийын (2001-2005 ийлаште). Пашажым кӱкшын аклен 1997 ийыште Кугыжаныш премий дене палемдалтын.
== Мурызо семын ==
Мурызо-влак коклаште Санян Вачи лӱм дене шуаралтеш. 
[[Марий Эл радио]]што тыгай мурыжо-влак йоҥгалтыт:
* Олор ялем
* Канде ӱжара
* Омо

Мурыжо-влак келге шонымаш, мотор ныжыл сем дене ойыртемалтыт, марий хит-парадыштат вер-влакым айлат.
== Негыз ==
* Марийская Биографическая Энциклопедия, Мочаев В.А., МБЦ, Й-О. --- 2007.

== Кылвер-влак ==
* [http://www.meroi.ru/2008/04/15/print:page,1,rossijjyse_ikymshe_marijj_kalyk_pogyn.html Икымше марий калык погын нерген интернет лаштык]
