{{Ага}}

'''23 ага''' (23 май) — [[григориан кечышот]] почеш идалыкын 143-шо (кужемдыме ийлаште — 144-ше) кечыже. Идалык пытыме марте 222 кече кодеш.

== Пайрем да памятный дате-влак ==
* Тӱнямбалне '''черепахын кечыжым''' палемдат.

== Лӱмгече ==
Ага тылзын коло кумшо кечынже Василий, Семен, Сидор, Таисия–влакын лӱм кечышт.  

== Событий-влак ==
''Тугак ончо: [[:Категорий:Ага тылзын 23 кечысе событий-влак]]''
* [[1909]] ийыште [[Санкт-Петербург]] олаште Александр Третий кугыжалан чапкӱм почыныт.
* [[1930]] ийыште Ленин лӱмеш икымше орденым «Комсомольская правда» газетлан кучыктымо.
* [[1949]] ийыште [[ФРГ]] кугыжаныш ышталтын.

== Шочыныт ==
''Тугак ончо: [[:Категорий:Ага тылзын 1 кечынже шочшо-влак]]''
* [[1920]] — [[Вишневский, Семён Алексеевич|Семён Вишневский]], [[марий]] [[серызе]], [[почеламутчо]], [[СССР Серызе-влак ушем]]ын йыжъеҥже (1951), [[Марий Эл Республикын Калык почеламутчыжо|Марий АССР-ын Калык почеламутчыжо]] (1969), [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе С.Г. Чавайн лӱмеш Кугыжаныш премийын]] лауреатше (1983), [[Ачамланде сар орден|I степенян Ачамланде сар]], [[Калык-влакын Келшымашышт орден|Калык-влакын Келшымашышт]] да [[Йошкар Шӱдыр орден|Йошкар Шӱдыр]] орден-влакын кавалерже, [[1941]]–[[1945]] ийласе [[Кугу Ачамланде сар]]ын участникше. 
* [[1941]] — Валентина Васильевна Смирнова, икымше марий профессионал киноактриса. [[Юлсер кундем]] Сотнур селаште шочын. ГИТИС-ым тунем лекмек, Йошкар-Оласе, Тобольскысо, Сыктывкарысе театрлаште шуаралтын. 1979-ше ий гыч Ленинградысе киностудийыште  таршыш тӱҥалын. Талантан актрисым «Соло», «Сквозь огонь», «Свидетель» да моло киноштат ужаш лиеш. А 2004-ше ийыште Валентина Васильевна шымше марий погынын Санкт-Петербург гыч делегатше лийын.
* [[1964]] — Ольга Петровна Воронцова, туныктыш да шанче пашаеҥ. Шкеже [[Шернур кундем]] Йошкар-Памаш ял гыч. Шуко жап [[Марий кугыжаныш университет]]ыште пашам ыштен. Филологий шанче кандидат. Докторант. 
* [[1961]] — [[Чиванов, Валерий Васильевич|Валерий Васильевич Чиванов]], артист, [[Каче-влак (группа)|«Каче-влак» группын]] кугурак солистше, МВД пашаеҥ. [[У Торъял кундем]]ыште шочын. [[1985]]-ше ий годсек [[Марий памаш (ансамбль)|«Марий памаш» ансамбльыште]] шуаралтеш.
* [[1990]] — Людмила Лебедева, [[спорт]]сменка. [[Шернур кундем]]ыште шочын. Людмила Олимпий резерв школышто шинчымашыжым шуарен. 2010 ийыште ӱдыр-влак кокласе тӱнямбалсе чемпионатыште шке вийжым терген.  

== Коленыт ==
''Тугак ончо: [[:Категорий:Ага тылзын 23 кечынже колышо-влак]]''

== Калык пале ==
* '''Шнуй Симеонын кечыже'''. Ожно тиде кечын кладым кычалаш кӱлеш маныныт. Тыгак Симеон кечын тӱрлӧ пайдале кушкыл-влакым погеныт. 
* Марий калык гын, чодыраш, олыкыш саскам але кушкылым погаш кайыме годым [[Чодыра Юмо]], [[Саска Юмо|Саска Юмылан]] пелештен: кушкылым да саскам ару кид дене погыман улмаш, [[Мланде Ава]]лан таушташ мондыман огыл. 

{{commonscat|23 May}}

[[Категорий:23 ага]]
