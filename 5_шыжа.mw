{{Шыжа}}
'''5 Шыжа''' — [[григориан кечышот]] почеш идалыкын 278-ше (кужемдыме ийлаште 279) кечыже. Идалык пытыме марте 87 кече кодеш.
== Пайрем-влак ==
* {{Флагификаций|ООН}} — Туныктышо-влакын тӱнямбал кечышт.
* {{флагификаций|Россий}}:
** [[Туныктышын кечыже]]
** Силовой спортышто шуаралтше-влакын кечышт.
** Российысе уголовный розыск пашаеҥ-влакын кечышт.
== Лӱмгече ==
Шыжа тылзын визымше кечынже шке лӱмгечыштым  Пётр, Макар, Николай, Мартин, Кузьма, Александр да Фёдор-влак палемдат.

== Мо лийын ==
''Тыгак ончо: [[:Категорий:5 Шыжа Мо лийын]]''
* [[1782]] ий — Денис Фонвизинын «Недоросль» комедийжым икымше гана ончыктеныт. 
* [[1930]] ий — «Московские новости» луман газетын икымше номерже ош туням ужын. Тудо [[англичан йылме]] дене лектын да [[Россий]]ыште илыше иностранец-влаклан савыкталтын.
===Марий тӱняште===
* [[1935]] ий — «Марийскгражданпроект» институт почылтын.
* [[1995]] ий — Марий нефтеперегонный завод почылтын.

== Кӧ шочын ==
''Тыгак ончо: [[:Категорий:5 Шыжа Кӧ шочын]]''

* [[1907]] ий — Александр Иванович Крылов, серызе кусарыше. Калыкыште тудым Александр Ток лум дене палат. 
* [[1955]] ий — Рафик Назипович Валеев, чодыра озанлык пашаеҥ, Россий Федерацийын сулло чодыразыже. Шкеже тужо [[Марй Тӱрек кундем]] гыч. Марий политехник институтым тунем лекмек шке шочмо кундемысе чодыра озанлыкыште пашам ышташ тӱналын: тыглай инженер гыч вуйлатыше марте шуын.
* [[1955]] ий — Наталия Дмитриевна Чичирова, шанче-энергетик, профессор. [[Сурок]] посёлкышто шочын. Кӱшыл шинчымашым [[Озаҥысе кугыжаныш университет]]ыште налын да тыштак шке паша вержым муын. Ынде ятыр ий Наталия Дмитриевна ты тунемме тӧнежыште тырша. 200 наре шанче пашан авторжо. Химий шанче доктор. Российысе шанче академийын чолга корреспондентше.  
* [[1971]] ий — Лариса Борисовна Ибраева, тӱвыра пашаеҥ. Шкеже тудо [[Килемар кундем]] [[Арды]] ял гыч. 1997-ше ий гычак уста балетмейстер ты кундемысе кумдан чапланыше «Россияночка» калык ансамбльым вуйлата. Суапле пашажлан ятыр чап танык дене палемдатын.
* [[1965]] ий — Любовь Фёдоровна Кириллова, тӱвыра пашаеҥ, [[Марий Эл тӱвыран сулло пашаеҥже]]. Тудо гын [[Поранча кундем]] [[Оби-Памаш]] ялыште шочын-кушкын. 1992-шо ийыште тудо [[Морко кундем]]ысе методик пӧлкан вуйлатышыже лийын. Ты кундемысе тӱвыра пашаштат Любовь Фёдоровнан надырже изи огыл.
== Кӧ колен ==
''Тыгак ончо: [[:Категорий:5 Шыжа Кӧ колен]]''
* [[2011]] ий — Стив Джобс (шоч. 1955), «Apple» корпорацийлан негызым пыштыше да тудын ондаксе тӱҥ директоржо.

== Калык пале ==
'''Ион да Фокан кечыже.''' Тиде кечын ожно [[кол]]ым кочкаш ок лий улмаш. Фока деч калык суртым тул деч да вудйымак кайыме деч аралаш йодын кумалын. Ты кечын лышташ чот велеш, но [[куэ]]ште лышташ эше лын кодын гын, [[Теле (пагыт)|теле]] вара толеш, манын шоненыт. 

{{commonscat|5 October}}

[[Категорий:5 Шыжа]]
