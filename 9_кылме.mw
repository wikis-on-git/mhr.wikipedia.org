{{Кылме}}

'''9 кылме''' (9 ноябрь) — [[григориан кечышот]] почеш идалыкын 313-шо (кужемдыме ийлаште — 314-ше) кечыже. Идалык пытыме марте 52 кече кодеш.

== Пайрем да памятный дате-влак ==
* Фашизм, расизм да антисемитизм ваштареш кучедалме кече палемдалтеш.

== Лӱмгече ==
Шке лӱмгечыштым Марк, Капитолина, Степан, Терентий, Максим, Афанасий ден Андрей-влак палемдат.

== Событий-влак ==
''Тугак ончо: [[:Категорий:Кылме тылзын 9 кечысе событий-влак]]''
* [[1938]] — Германийыште нацист-влак еврей-влакым поктылаш тÿҥалыныт.
* [[1989]] — Берлин пырдыжым сÿмырымö паша тÿҥалын.

== Шочыныт ==
''Тугак ончо: [[:Категорий:Кылме тылзын 9 кечынже шочшо-влак]]''
* [[1935]] — Михаил Матвеевич Глазырин, администраций вуйлатыше, Марий республикын сулло чоҥышыжо. [[Киров вел]]ыште шочын. 8 ий Марстройтрестыште инженерлан тыршыме деч вара «Маригражданстройыш» вончен, а 1983-1990-ше ийлаште Министр-влак погын вуйлатышын алмаштышыже сомылым шуктен да Кугыжаныш Погынын депутатше лийын. Суапле пашажлан «Знак Почёта» да Паша Йошкар Знамя орден-влак, ятыр чап танык дене палемдалтын.
* [[1960]] — Дмитрий Викторович Шахтарин, [[Марий Элын сулло журналистше]]. Ончычсо паша корныжо шочмо [[Кужэҥер кундем]]ысе комитет дене кылдалтын. Но 1991-ше ий гыч журналистик пашашке куснен: ончыч «Республика», вара «Марийская правда» газет редакцийын пашаеҥже лийын. Кок тӱжемше (2000) ийыште Кужэҥер кундемысе погынын вуйлатышыжлан шогалын.
* [[1958]] — [[Вячеслав Анатольевич Кольцов]], [[журналист]], [[радиовӱдышӧ]], [[Марий Элын сулло журналистше]]. Тудо Морко кундемыште шочын-кушкын. [[Марий кугыжаныш университет]]ым тунем лекмек, Марий радиошто пашам ышташ тӱналын. 1996-шо ий гыч «Эркас» ушемын художественный вуйлатышыже лийын, а 2001-ше ий гыч «Марий Эл» телерадиокомпанийын радио редакторлан пашам ышта. «Мик-мек» мыскара муро ансамбльын чолга мурызыжо лийын.
* [[1971]] — Ирина Николаевна Мищенко, [[спорт]] пашаеҥ. Йошкар-Олаште шочын. 13 ияш улмыж годымак вӱдыштӧ ийме спортлан шӱмаҥын, но кок ий гыч [[дзюдо]]ш куснен. Российысе чемпионатын ший, Совет Ушем чемпионатын той призёржо лийын. 1990-ше ийыште – Марий Элын эн сай спортсменже. Кызыт Америкыште ила.
* [[1971]] — [[Алевтина Петровна Кузнецова]], [[журналист]], туныктыш пашаеҥ, йылмызе, [[радиовӱдышӧ]]. Шочынжо тудо [[Пошкырт Эл]], [[Мишкан кундем]], Тымбай ялыште. 2007-ше ий гыч Алевтина Петровна «[[Марий Эл ТВ]]» телекомпанийыште пашам ышта, «[[Марий Эл Радио]]н» эфирыштыже «Теме ден комментарий» рубрикым вуда.

== Коленыт ==
''Тугак ончо: [[:Категорий:Кылме тылзын 9 кечынже колышо-влак]]''
* [[1970]] — [[Иванов, Михаил Ефимович|Михаил Иванов (Михаил Ефимович Иванов)]], [[марий]] [[серызе]], [[журналист]], [[1941]]–[[1945]] ийласе [[Кугу Ачамланде сар]]ын участникше. 

== Калык пале ==
Тиде кечын товатлыме мутым шукташак тыршыман. Ешыште кугу ойго лийын гын, Юмо деч тудым тöрлаш, чоным луштараш йодыныт. А эрласе кечылан, тауштымо амал дене, черкыш каен – сортам чÿктеныт.
 
{{commonscat|9 November}}

[[Категорий:9 кылме]]
