{{Идым}}
'''7 Идым''' — [[григориан кечышот]] почеш идалыкын 250-ше (кужемдыме ийлаште 251) кечыже. Идалык пытыме марте 115 кече кодеш.
== Пайрем-влак ==
== Лӱмгече ==
Идым тылзын шымше кечынже Владимир да Иван-влакын лӱмкечышт.
== Мо лийын ==
''Тыгак ончо: [[:Категорий:7 Идым Мо лийын]]''
* 1812 ий — Бородино кредалмаш лийын. Руш войска-влак Наполеонын армийжылан кугу эҥгекым конденыт. 
* 1923 ий — калык-влак кокласе ушемын уголовный полицийжым почмо. Шукынжо тиде организацийым ИНТЕРПОЛ лӱм дене палат.
* 1928 ий — Совет Ушемын Йошкар Знамя Паша орденым кучыкташ тӱҥалме нерген кӱштыкым лукмо.
* 1945 ий — сеҥалтше Берлиныште Совет Ушемын, США-н, Францийын да Великобританийын парадышт эртен. 
* 1922 ий — Марий Эл Республикын плановый органжым почыныт.
== Кӧ шочын ==
''Тыгак ончо: [[:Категорий:7 Идым Кӧ шочын]]''
* [[1936]] — [[Николаев, Семен Васильевич|Семен Васильевич Николаев]], марий поэт, публицист, Марий Элын калык поэтше. Свердловск вел Красноуфимск кундемыште шочын.  Марий кугыжаныш институтым тунем лекмек, туштак пашам ышташ кодын, вара марий радиош куснен, а 1970-ше ий гыч «Пачемыш» журнал редакцийын пашаеҥже лийын. 11 ий «Ончыко» журналын тӱҥ редакторжыланат ышташ логалын, тӱвыра министерствыштат шуаралтын. Марла да рушла лукмо 20 наре книган авторжо. Шекспирын да Мольерын произведенийже-влакым марлашке кусарен.
* [[1942]] — Николай Васильевич Абрамов, шанче-биолог, Марий Элын сулло шанче пашаеҥже. Волжск кундем Кӱшыл Азъялыште шочын. Тудат [[Марий кугыжаныш университет]]ым тунем лектын да тыштак пашам ышташ тӱҥалын, но 1972-шо ийыште, университетым почмек, тушко куснен. 9 ий шанче паша шотышто проректорланат тыршен. Марий кундемысе кушкыл-влакым шымлымаште кугу специлаистлан шотлалтеш. 100 наре шанче пашан авторжо, кудо кокла гыч «Марий Эл Республикын Йошкар Книгажым» палемдаш лиеш. Биологий шанче доктор лийын. 
* [[1950]] — Виталий Николаевич Иванов, кугыжаныш пашаеҥ. Волжск кундемыште шочын. 1992-шо ий гыч тудо кугыжаныш комитетыште вуйлатышылан тыршен, пытартыш жапыште республикысе тариф службын вуйлатышыжлан пашам ышта.
* [[1959]] — [[Байгуза, Юрий Владимирович|Юрий Владимирович Байгуза (Байгузин)]], марий прозаик, драматург. 
* [[1991]] — Алёна Пронина, спортсменка. Йошкар-Олаште шочын. Шукыштлан тиде самырык спортсменкын лӱмжӧ палыме лийын шуктен. Молан манаш гын, 17 ияш годымжо  гимнастика дене [[спорт мастер]] лӱмым  сулен.
== Кӧ колен ==
''Тыгак ончо: [[:Категорий:7 Идым Кӧ колен]]''

== Калык пале ==
'''Титын кечыже.''' Тит - апостол лийын. Тошто калык тудым чот пагален. Тиде кечын лышташ чот велеш, а чодыраште поҥго ешаралтеш - маныныт. Сандене кажне ешын ӱстелыштыже поҥго кочкыш лийын: шӱр, когыль…
{{commonscat|7 September}}

[[Категорий:7 Идым]]
