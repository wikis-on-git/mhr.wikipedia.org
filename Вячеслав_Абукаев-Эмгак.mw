'''Вячеслав Абукаев-Эмгак''' (Абукаев Вячеслав Александрович) 5 январьыште 1959 ийыште Мишкан кундемысе Токтар ялыште кресаньык ешыште шочын. 6 ияш гыч школыште тунемаш тӱҥалын. 5 класс гыч [["Ямде лий"]] газетыш юнкор семын возаш тӱҥалын. Кандаш классым пытарымек Чорай кыдалаш школышто тунемын.

1975 ий гыч МарКУ-со историй да филологий факультетыште шинчымашым поген.

1980 ий гыч [["Ямде лий"]] газетын, [["Ончыко"]] да [["Пионер йӱк"]] журнал-влакын редакцийыштышт тыршен.

Пытартыш ийлаште [[М. Шкетан лӱмеш Марий кугыжаныш драме театр]]ыште сылнымут пӧлкам вуйлатен шоген.

Вячеслав Абукаев-Эмгак 10 утла книгам савыктен луктын, шуко пьесыж почеш театрлаште спектакль-влакым шынденыт, 100 утла мурылан мутым возен, руш йылме гыч шуко кусарен шоген.

1990 ийыште [[Олык Ипай лӱмеш кугыжаныш премийын лауреатше]] лийын.

2006 ий гыч [[Марий Элын Калык писательже]].

2007 ийыште [[С. Г. Чавайн лӱмеш кугыжаныш премийын лауреатше]] лийын.

29 майыште 2008 ийын тудын ӱмырже лугыч лийын. Тудым шочмо кундемыштыже тоеныт.

[[Категорий:Марий серызе]]
[[Категорий:Чавайн лӱмеш кугыжаныш премийын лауреатше]]
[[Категорий:Олык Ипай лӱмеш кугыжаныш премийын лауреатше]]

[[mrj:Абукаев-Эмгак Вячеслав]]
