{{Ага}}
'''27 Ага''' — [[григориан кечышот]] почеш идалыкын 147-ше (кужемдыме ийлаште 148) кечыже. Идалык пытыме марте 218 кече кодеш.

== Пайрем-влак ==
* '''Книгапӧрт-влакын кечышт''' палемдалтеш. Тудым [[1995]]-ше ийыштак эртараш тӱҥалыныт. Историйым ончалаш гын, тиде кечын [[1795]] ийыште [[Россий]]ысе икымше кугыжаныш книгапӧртым почмо.
== Лӱмгече ==
Ага тылзын коло шымше кечынже Леонтий, Максим, Марк, Никита–влакын лӱм кечышт.
== Мо лийын ==
''Тыгак ончо: [[:Категорий:27 Ага Мо лийын]]''
* [[1920]] — [[Пеледыш пайрем]] икымше гана эртарыме.
* [[1606]] ийыште [[поляк]]-интервент-влак ваштареш восстаний лийын.
* [[1703]] ийыште [[Пётр Первый]] кугыжа ПетроПавловск орым негызлен: тыге Санкт-Петербург ола шочын.
* [[1883]] ийыште [[Йошкар Площадь]]ыште Кугыжаныш историй тоштерым почыныт.
* [[1930]] ийыште Америк гыч Ричард Дрю скотчым шонен лукмыжлан патентым налын. 
== Кӧ шочын ==
''Тыгак ончо: [[:Категорий:27 Ага Кӧ шочын]]''
* [[1960]] — Оксана Анатольевна Старикова, журналист, кугыжаныш пашаеҥ, Журналист-влак Ушемын вуйлатышыже. Брянск олаште шочын. Паша корныжо «Пенсионер» да «Семейная газета» савыктыш-влак дене кылдалтын: тыште тудо тӱҥ редакторлан тырша.
* Галина Александровна Щербакова, тӱвыра пашаеҥ, Кугезе кумыл ансамбльын вуйлатышыже. [[У Роҥго кундем]], Кундышӱмбал ялыште шочын. Паша ветеран. Марий Эл Республик виктерын чап таныкше дене палемдалтын.
* [[1989]] — [[Матвеев, Владимир Владимирович|Володя Матвеев]], мурызо, серызе, [[Марий Эл Радио]]н вӱдышыжо Володя Матвеевын шочмо кечыже. Владимир Юлсер кундем [[Порат]] ялшотан илемын [[Отымбал]] ялыште шочын-кушкын. Пӧтъял тунемме рӱдерыште кыдалаш шинчымаш дене пырля музык шинчымашым налын: баян дене шокташ тунемын. Марий кугыжаныш университетыш журналистлан тунемаш пурымек радиошко пашам ышташ толын. Тидын годымак Володя шкенжым эстрада мурызо да драматург семын терга.
== Кӧ колен ==
''Тыгак ончо: [[:Категорий:27 Ага Кӧ колен]]''

== Калык пале ==
* '''Шнуй Исидорын кечыже'''. Тиде кечын ояр игече шога гын, кияр сайын шочеш. Тыгак Сидыр кечын пытартыш вараксим тӱшка толеш, маныныт. 
* Марий калыкын мифологийыштыже '''вараксим''' шнуй кайыклан шотлалтеш. Тудо леваш йымалне шке пыжашыжым опта гын, ешлан пиалым сӧра. «Вараксимла вычыматен илыза» - тиде ойсавыртыш марий-влак коклаште чӱчкыдын вашлиялтеш.

{{commonscat|27 May}}

[[Категорий:27 Ага]]
