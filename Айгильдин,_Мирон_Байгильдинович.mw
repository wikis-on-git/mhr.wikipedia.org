'''Мирон Айгильдин''' (Мирон Байгильдинович Айгильдин) ([[1 Пургыж]] [[1939]] ий [[Башкир АССР]] [[Калтаса кундем]] [[Павасола]] ял — 2000 ий) — [[марий]] [[серызе]], [[журналист]], тӱвыра пашеҥ.

== Илыш корныжо ==
Мирон Айгильдин 1939 ий пургыж тылзын икымше кечынже [[Башкир АССР]] [[Калтаса кундем]]ысе [[Павасола]] ялыште кресаньык ешеш шочын. 1953 ийыште шымияш школым тунемын пытарен. Вара [[Совет Арми]]й радамыш служитлаш пурен. Запасыш лекмеке комсомол путёвко почеш [[Алтай]]ыш куснен. Тушто чоҥымашыште тыршен, вара Камель олан ялозанлык техникумышко тунемаш пурен. 1965-1975 ийлаште шочмо кундемыштыже ветфельдшерлан пашам ыштен. Тиде жапыштак Новосибирскысе ялозанлык институтышто заочно 1977 ий марте тунемын. 

Тунеммаш пагыт пытымеке Мирон Байгильдинович [[(Ӱжара) газет)|«Ӱжара» газет]] редакцийыште тыршаш тӱҥалын, редакторын алмаштышже марте шуын. 1999 ийыште сулен налме канышыш лекме деч ончыч Тӱвыра пӧрт директор да библиотекарьлан ыштен. 

==Сылнымут паша==
Мирон Айгильдинын икымше ойлымашыже 1951 ийыште Калтаса кундемысе «Ленин корно» газетыште савыкталтын. Вара шке произведенийже-влакым [[Марий Эл (газет)|«Марий комунна» газет]] да [[Ончыко (журнал)|«Ончыко» журнал]] лаштыклаште савыктен. Тӱрлӧ издайнийлаште 150 ойылымаш наре ош тӱням ужын. 

1980-ше ийыште Марий книга савыктышыште «Кинде там» проза книгаже лектын. 80-ше ийлаште Айгильдин «Негыз» романым возен. 1990-ше ийлаште ойлымашыже-влак [[Чолман (газет)|«Чолман» газетыште]] савыкталтыныт.

Кугу Авамланде сар темылан «Шинчавӱдан пайрем» повесть пӧлеклалтын, тудым «Ончыко» журналыште серызын колымыж деч вара савыктыме. 

Мирон Айгильдинын возымыжо сюжет ойыртемалтме, образ-влакым почмо, да сылнымут йылмышке эрвелмарий диалектым моштен пуртымаш дене лудшылан келша.

[[Категорий:Марий серызе-влак]]
[[Категорий:Марий журналист-влак]]
