{{Шыжа}}
'''12 Шыжа''' — [[григориан кечышот]] почеш идалыкын 285-ше (кужемдыме ийлаште 286) кечыже. Идалык пытыме марте 80 кече кодеш.
== Пайрем-влак ==

== Лӱмгече ==
Таче шыжа тылзын латкокымшо кечынже Киприан, Серафим – влакын лӱмгечышт.
== Мо лийын ==
''Тыгак ончо: [[:Категорий:12 Шыжа Мо лийын]]''
* [[1492]] ий — Христофор Колумб Америкым почын.
* [[1931]] ий — Рио-де-Жанейро олаште Христос Утарышылан тӱняште ик эн кугу чапкӱм шогалтыме. 
* [[1957]] ий — «Летят журавли» лӱман кинофильмын премьерыже лийын.
== Кӧ шочын ==
''Тыгак ончо: [[:Категорий:12 Шыжа Кӧ шочын]]''
* [[1930]] ий — Лилия Александровна Орлова, тӱрлызӧ, Марий республик сымыктышын сулло пашаеҥже, Россий Федерацийын сулло сӱретче. Тудо [[Провой кундем]] Кокшайск села гыч. Шуко ий [[Йошкар-Ола]]се «Труженица» фабрикыште пашам ыштен. Тудын пашажым моткоч кӱкшын аклыме: кугыжаныш премий дене палемдыме. 
* [[1940]] ий — Вячеслав Иванович Кочергин, Марий Элын сулло журналистше, Россий Федераций тӱвыран сулло пашаеҥже. [[Татарстан республикысе]] [[Бугульма]] олаште кыдалаш школым тунем пытарымек, фрезеровщик специальность дене пашам ыштен. Озаҥыште журналистик пӧлкаште шинчымашым нӧлтымӧ деч вара «Марийская правда» газет редакцийыште тыршаш тӱҥалын: тӱҥ редакторжат лийын. Ятыр очеркын авторжо. Суапле пашажлан кугыжаныш чап танык дене палемдалтын.  
* [[1957]] ий — Евгений Викторович Пайдышев, менеджер, кугыжаныш пашаеҥ. [[Шернур]] посёлкышто шочын-кушкын. Ончычсо паша корныжо «Одо чодыра», «Сельхозтехник» ушем-влак да «Знамя» колхоз дене кылдалтын. 4 ий Шернур кундемысе администрацийын вуйлатышыже лийын. Вара республикысе кугыжаныш погыным вуйлаташ шогалын. 
* [[1966]] ий — Татьяна Леонидовна Швецова, тӱвыра пашаеҥ. [[У Торъял кундем]] [[Пектубай]] селаште шочын. Паша корныжо [[Маскасола кундем]]ысе тӱвыра пӧлка дене кылдалтын: 2003-шо ий гыч тудо тыште вуйлатышылан шогалын. Татьяна Леонидовна 2000-шӧ ийын эн сай тӱвыра пашаеҥ лӱм дене палыме.
== Кӧ колен ==
''Тыгак ончо: [[:Категорий:12 Шыжа Кӧ колен]]''

== Калык пале ==
'''Феофанын кечыже'''. Ты кечын [[мераҥ]]ым лӱен кертат гын, телым [[сонар]]лымаш сайын эрта манын ӱшаненыт. 
{{commonscat|12 October}}

[[Категорий:12 Шыжа]]
