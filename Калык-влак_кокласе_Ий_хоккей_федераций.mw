'''Калык-влак кокласе Ий хоккей федераций''', '''Калык-влак кокласе Шайбан хоккей федераций''' ({{lang-en|International Ice Hockey Federation, IIHF}}, {{lang-fr|Fédération internationale de hockey sur glace}}) — [[шайбан хоккей]], [[инлайн-хоккей]], ролик коньки дене модмо [[хоккей]] шотышто пашам да йодыш-влакым эскерыше калык-влак кокласе ушем.
Уло тӱня мучко тудын пашаже шарла гынат, садыгак, [[США]]ште да [[Канада|Канадыште]] ИИХФшке уло вийжым ончыктен огеш керт, тушто эн кугу да эн виян хоккей ушемлан [[Националле хоккей лиге]] (НХЛ) шотлалтеш. Канаде ден США гына, ИИХФшке пурен, шке виктарчыкыштым шотышко налыт<ref name="statem">{{cite web|url=http://www.statemaster.com/encyclopedia/International-Ice-Hockey-Federation|title=International Ice Hockey Federation|description=Калык-влак кокласе шайбан хоккей федераций|publisher=StateMaster.com|lang=en|accessdate=2010-04-12}}</ref>.

Официалле лӱм-влакым пуртымо шотышто тӱрлӧ ийым палемдат - аҥгличан йылме 1920, 1978<ref name="ydict">{{cite web|url=http://slovari.yandex.ru/dict/hockey/article/ho1/ho1-0909.htm|title=МЕЖДУНАРОДНАЯ ФЕДЕРАЦИЯ ХОККЕЯ НА ЛЬДУ (ИИХФ)|publisher=Хоккей. Кугу энциклопедий|lang=ru|accessdate=2010-04-12}}</ref>, 1946<ref>{{cite web|url=http://hockey365.celeonet.fr/hockeyarchives/mondial1947.htm|title=Championnats du monde 1947|publisher=HockeyArchives|lang=fr|accessdate=2010-04-19}}</ref>, немыч йылме 1954<ref name="h1957">{{cite web|url=http://www.iihf.com/iihf-home/history/the-iihf/epochs/1957-1974.html|title=1957—1974|publisher=Калык-влак кокласе шайбан хоккей федераций|lang=en|accessdate=2010-04-12}}</ref>. 
Кызыт ИИХФ Уставын 8 статьяж почеш ик официал йылме гына уло - англичан йылме, но ты годым немыч да руш йылмылашке синхрон кусарымаш лийшашак.<ref>{{cite web|url=http://www.iihf.com/fileadmin/user_upload/PDF/The_IIHF/2008-2012_IIHF_Statutes_and_Bylaws.pdf|title=Устав ИИХФ|publisher=Калык-влак кокласе шайбан хоккей федераций|lang=en|accessdate=2010-04-12}}</ref>. Француз йылмым 1908 ийысе Конгрессыште официал йылмылан сайленыт, но чынжым, тачысе кечын тудо официалле лӱмлан ок шотлалт.
== Шонымаш да паша ==
Тӱҥ паша:
* [[шайбан хоккей]] да [[инлайн-хоккей]]ым уло тӱня мучко шыҥдараш, вияҥмылан полшаш, тида пашам виктараш;
* хоккей дене калык ассоциаций-влак кокласе келшымаш да пырля ыштыме пашалан полшаш;
* спортлан пайдам кондымо паша
ИИХФ-н уставше почеш чыла официал таҥасымашлаште кугыжаныш тисте-влакым нӧлтат, кажне матч деч вара да пӧлекым пуымо годым сеҥыше-влакын кугыжаныш чап мурышт йоҥгалтеш.
1976 ий гыч кажне ийын "Калык-влак кокласе хоккей справочник". 1977 ий гыч кажне тылзын "ИИХФ-н пресс-релизше" савыкталтеш.
== Федерацийыш ушнышо-влак ==
Тиде ушемыш 69 эл гыч Калык хоккей организаций-влак пура. 49 калык федераций пӧръеҥ-влак кокласе таҥасымашлашке ушна, 33 калык федераций - ӱдырамаш таҥасымашлашке. ИИХФ-шке пурышо-влак кум категорийлан шелалтыт<ref name="member">{{cite web|url=http://www.iihf.com/en/iihf-home/the-iihf/members.html|title=IIHF Member National Associations|description=Национальные ассоциации - члены ИИХФ|publisher=Международная федерация хоккея с шайбой|lang=en|accessdate=2010-04-12}}</ref>:

[[Файл:IIHF members map.png|thumb|475px|right|ИИХФ-шке ушнышо-влак: <font color=red>тичмаш праван-влак</font>; <font color=blue>эрыкдыме ассоциаций-влак</font>; <font color=green>Ушнышо-влак</font>]]
* Икымше категорий - "тичмаш праван-влак". Тиде эллаште (кумдыклаште) шкеныштын эрыкан хоккей ассоциацийышт уло. Ассоциаций-влак Телымсе спорт тӱрлык-влак федерацийын кид йымалныже лийшаш огытыл. Нуно кажне ийын ИИХФ-н эртарыме чемпионатлаштыже таҥасат. Калык-влак кокласе федерацийыште тичмаш праван-влак 51-ын улыт.
* Кокымшо категорий - "эрыкдыме ассоциаций-влак". Нине кугыжанышлаште  шкеныштын эрыкан калык ассоциацийышт уке, но нуно ИИХФ-н южо турнирлаштыже таҥасат. Калык-влак кокласе федерацийыште эрыкдыме ассоциаций-влак 15-ын улыт.
* Кумшо категорий - "ушнышо-влак". Нине эл-влак [[инлайн-хоккей]], ролик коньки дене модмо [[хоккей]] дене таҥасымашлашке гына ушнат. "Ушнышо-влак" радамыш кум эл пура: {{тисте|Аргентине}} [[Аргентине]], {{тисте|Чили}} [[Чили]], {{тисте|Намибий}} [[Намибий]].

== Таҥасымаш-влак ==
=== Чумыр команде-влак коклаште ===
==== Олимпий хоккей турнир ====
[[Калык-влак кокласе Олимпий комитет]] дене пырля Хоккей Федераций [[Телымсе Олимпий модмаш]]ыште пӧръеҥ да ӱдырамаш-влак коклаште [[шайбан хоккей]] дене турнирым эртарымылан вуйын шога. Ончылгоч модмаш деч посна тӱҥ турнирыш эн виян команде-влакым вигак пуртат. Моло-влак квалификаций матч гоч эртышаш улыт. 
[[Шайбан хоккей]] дене икымше турнир [[1920]] ийыште, [[Кеҥежымсе Олимпий модмаш]] радамыште эртен. 1924 ий гыч шайбан хоккейым Телымсе Олимпий модмаш радамыш кусарат. Ӱдырамаш-влак [[Олимпий модмаш|Олимпиадыште]] шайбан хоккей дене 1998 ий гыч таҥасен кертыт.
==== Тӱнямбал чемпионат-влак ====
[[Файл:ТЧ хоккей кубок 2008.jpg|250px|thumb|left|[[2008]] ийысе Тӱнямбал чемпионатыште сеҥен налме Кубок]]

== Кылвер-влак ==
<references/>
== Тыгеак ончо ==
