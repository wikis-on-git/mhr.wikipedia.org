'''Хисамутдинова Елена Фаридовна''' 1979 ий 4 майыште Йошкар-Олаште шочын. 9-ше №-ан кыдалаш школым пытарымек, МарГТУ-ш пурен. 2003 гыч 2005 ийлаште М. Горький лӱмеш Литератур институтын Кӱшыл литератур курсыштыжо тунемын. 2006 ий гыч РМЭ-се Писатель ушемын сылнымут консультантшылан ышта.

14 ияш поэзийлан кумылаҥын. “Красиво озеро ночное. Тишина...” икымше почеламутшо 1995 ийыште школысо пырдыжгазетыште лектын. МарГТУ-што тунеммыж годым шуко возен. “Сылнымут шыже” семинар-каҥашыште лиеден. Шинчалан койшо поэзий дебютшо “Дружба” альманахыште лийын (2000), тунам тушто кугу почеламут аршашыже савыкталтын. Кӱшыл литератур курсышто тунеммыж годым Ю.Кузнецов ден В.Сорокинын семинарыштышт тыршен. Почеламутшо-влак ВЛК-се колыштшо-влакын поэзий да прозо антологийыштышт, “День поэзии Литературного института” альманахыште (2004) савыкталтыныт. Е. Хисамутдинован посна почеламут книгаже (“Разговор”) 2005 ийыште лектын.

2005 ий годсек Россий Писатель ушемын йыжыҥъеҥже.

== Тӱҥ произведенийже-влак ==
* Стихи // Дружба. На свет нетленный. Йошкар-Ола, 2000. С. 126—130.
* Стихи // В литературном кругу. М., 2004. С. 155—158.
* Стихи // День поэзии Литературного института 2004. М., 2004. С. 50—52.
* Разговор : стихи. Йошкар-Ола, 2005. 44 с.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 639.]
