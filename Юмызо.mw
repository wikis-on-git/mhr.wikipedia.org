'''Ю́мызо''' (руш. ''священник'') - калыкыште кучылтмо ыҥ - религий культ пашаеҥ. [[Иудаизм]]ыште юмызо мутым кучылтмашыште тӱткӧ лийман (кызыт иудаизмыште юмызо уке, раввин-влак юмызылан огыт шотлалт).
Рим-католик, [[Руш танле черке|танле]], моло христиан конфессийлаште '''юмызо''' - епископ ден дьякон кокласе чинан черкысе службым шуктышо еҥ<ref name=>[http://dict.marlamuter.ru/index.php/?a=srch&d=12&id_srch=7b984cf3317cace2feb9337190dc0ea1&il=ru&p=1&visualtheme=gw_brand| Финн-угор мутер-влак]</ref>. Епископ (архиерей) чиныште улшо айдемым юмызо лӱмдымаш - йоҥылыш.

Чимарий йӱлаште юмызо олмеш онаеҥ-влак улыт.

== Тӱрлӧ конфессийлаште ==
=== [[Православий]]ыште ===
[[Файл:GreekOrthodoxPriest.jpg|thumb|250px|Грек танле юмызо]]
Епископ ден дьякон кокласе чинан черкысе службым шуктышо еҥ. Таинстве (рукоположений таинстве деч посна), да богослужений эртарен кертеш. Юмызым эше '''иере́й''' але '''пресви́тер''' ({{lang-el|πρεσβυτερος}} — кугыза, старейшина) лӱмдат. 
Юмызо чиным [[архиерей]] (епископ) рукоположений таинстве пуен кертеш.
Тыглай юмызо да {{comment|манак|руш. - монах}} илыш дене илыше юмызылан (иеромонах) "Ваше преподобие" манын ойлат, [[протоирей]], [[игумен]] ден [[архимандрит]]лан - "Ваше Высокопреподобие". Калыкыште юмызым чӱчкыдын "бачышка" (батюшка) але "ача" лӱмдат, мутлан, Пагул ача, Миклай ача. Йотэлысе руш танле черкыште пелашан юмызылан "Ваше благословение" ойлат.
[[Россий]]ыште юмызым калыкыште чӱчкыдын «поп» лӱмдат. XIX курым мучаш гыч тиде мут лӱмдылтыш семынат кучылталтеш. А 1755-1760 ийла марте тиде официалле званий лийын. Екатерина II-ын юмызо Иван Панфиловын тыршымыж дене кугыжаныш кагазлаште "священник" ден "протоирей" мут-влакым кучылташ тӱҥалыныт. Поп мут грек ылмысе "папас" (юмызо) мут гыч чоҥалтын. У грек йылмыште "паппас" - тиде "папа римысе".

=== [[Католицизм]]ыште ===
[[Файл:Priests rome.jpg|thumb|left|200px|Католик юмызо-влак]]
Католик черкыште [[Руш танле черке|танле йӱла]] семынак юмызо-влак кокымшо кыдежан священстве радамыш пурат. Юмызо шым таинстве гыч визытым шуктен кертеш. Свяществе (хиротоний) да миропомазаний таинстве-влакым гына нунылан шукташ ок лий. Юмызыш айдемым епископ пурта. Православий семынак юмызо-влак тыште манак (шем духовенстве) да епархий юмызо-влаклан (ош духовенстве) шелалтыт. Католик черкын латин йӱлаште юмызо-влак [[целибат]] почеш илышаш улыт. Вес семын каласаш гын - пелаш деч посна. Эрвел католик черкылаште манак да епископ-влак гына целибат почеш илышаш улыт. Юмызылан католик-влак "ача" ("лӱм") манын ойлат.
Юмызо-влак йӱла почеш [[Сутане|сутаным]] чийышаш улыт. Литургий годым юмызо альбым, орнатым ("казула" эше лӱмдат) да столам чият.

=== [[Протестантизм]]ыште ===
Протестантизм черке мерым кугыза (руш. старейшина) (пресвитер) да проповедник-влак вуйлатат. Проповедник юмызылан ок шотлалт, тудо службышто тырша. Проповедник-влакым министрант эше лӱмдат. Пресвитер ден министрант-влак консисторийыш пурат. Консисторий черкыш толшо-влаклан йодшыштлан вашмутым пуа, нунылан йӧн лийме дене полша. Протестантизмыште манак да монастырь-влак уке улыт.

== Кылвер-влак ==
<references/>

[[Категорий:Профессий-влак]]
