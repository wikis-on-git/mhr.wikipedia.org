'''Суур-Мунамяги''' ([[эстон йылме]] гыч кусарымаште «Кугу муно курык» але «Кугу муныгурык») — [[Эстоний]]ыште да чумыр [[Балтиксер]]ыште  эн кӱкшӧ [[курык]].  [[Теҥыз нӧлтык|Теҥыз нӧлтык дечын]] 318 [[метр]] кӱкшытыштӧ верлана. Эстонийын [[Вырумаа]] кундемысе [[Хаанья (кӱкшака)|Хаанья]] кӱкшакан ужашыже улеш.  Воктеныже [[Хаанья (ял)|Хаанья ял]] шарлен кия.

== Йыр ончымо башне-влак ==
Тӱрлӧ жапыште курык ӱмбалне 5 [[башня|башньым]] чоҥымо. Икымше башне [[1812]] ийыште шогалтыме. Верысе [[легенде| легенде почеш]] тудым "теҥыз пуш-влаклан мешайымыжлан" кӧра шӱтеныт.

[[1870]] ийыште верысе [[трактир]] пашаеҥлан кӧра кокымшо башне чоҥалтын.  8 метр кӱкшытан обзорный башне, шукыжым трактирлан кӧра, верысе-влаклан пеш палыме лийын. 
Тудо трактир зданий воктенак кумшо башне (12 метр кӱкшытан) чоҥалтын.

Нылымше башне (моло семынак пу гыч ыштыме, но тидын гана 17 метр кӱкшытан) [[1925]] ийыште чоҥалтын. Тунам Эстоний уже [[Эстонийын эртымгорныжо|эрыкан эл]]ыш савырнен. Чоҥымо паша 3 [[тылзе]] шуйнен. Варажым Вырумаа кундем шке вийже дене еҥ-влаклан подъездым ыштен, чашкерым кораҥден да башне ончылно канен шинчаш олымбал-влакым шынден. 4-ше башньым  [[19 сӱрем]]ын 1925 ийыште куанлын почмо.  Тунамак башньым чоҥымаште йоҥылыш материалым кучылтмым умыленыт, адак йыр кушшо пушеҥге умбал сӱретым петырен. Башньын 17 метр кӱкшытан улмыжо ситышын лийын огыл.

У, визымше башньым [[1939]] ийыште [[кӱртньыбетон]] гыч чоҥаш тӱҥалыныт.  Визымше башньын тачысе кӱкшытшӧ 29,1 метр, да тудын ӱмбачше 50 километр наре умбаке ужаш лиеш.

[[Категорий:Курыкла Эстонийыште]]
