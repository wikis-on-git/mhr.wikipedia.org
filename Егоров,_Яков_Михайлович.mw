
= Егоров, Яков  Михайлович =
Википедий — эрыкан энциклопедий гыч материал

'''Яков Егоров-Энсул''' (Яков Михайлович Егоров) 1946 ийыште [[Морко кундем|Морко кундемыште]] Айбакнур ялеш шочын.12 ияш икымше почеламутым возен. Кандаш классым Кугу Кожлаял школышто тунемын. 1965-1968 ийлаште армийыште лийын. Вара леспромхозышто пашам ыштен, а кастене кыдалаш шинчымашым налын. 1971-1976 ийлаште Н.К.Крупская лӱмеш Марий кугыжаныш пединститутышто тунемын. 1976-1984 ийлаште Морко районысо Унчо школышто туныктен. Морко селаш илаш куснымеке, сулен налме канышыш лекмеш котельныйыште операторлан пашам ыштен. Пересторойко жапыште 2 книгаже  лектын. Кызыт ятыр лудыш да йоча-влаклан поэзий книгам савыктен. Совет писатель ушемыш  пуртеныт. [[Морко|Моркышто]] ила.

== Мом возен тӧрлаташ | вики-текстым тӧрлаташ] ==
·         «Ир шоган» (Дикий лук) — роман ден ойлымаш (2012 ий). 

·        «Пиалетым кычал, эргым» — Роман, повесть, пьесе, ойлымаш, шарнымаш (2014 ий).

·        «Кеҥеж кечын» (В летний день) — ойлымаш, новелле-влак (2015 ий).

·        «Кочамын пӧлекше» (Подарок деда) — йомак, новелле ден ойлымаш-влак (2016 ий).

·        «Ачан маякше»  (Маяки отца) — почеламут аршаш (2017 ий).

 «Ир шоган» романыште тӱҥ герой – изи рвезе Яким. Ачаже казаматыште шинча, Таня ден Марина шӱжарже-влак авашт дене ялыште пешак йорлын илен толашат. Сар деч варасе неле ийла. Икшыве-шамыч але изирак веле улыт, нунылан ала-кузе капым погыман, школым шоныман, но ни кочкаш, ни чияш нимат уке. Яким чыла нелытым шке вачӱмбакше налеш. Тудлан шуко йӧсылыкым чытен лекташыже логалеш.

Книгалаште серызе мемнан илышнан тӱрлӧ шӧрынжым моштен сӱретлен.

== Премий-влак [тӧрлаташ | вики-текстым тӧрлаташ] == 

== Негыз[тӧрлаташ | вики-текстым тӧрлаташ] ==
·        Егоров Я.М. Ир шоган: роман, ойлымаш. — Йошкар-Ола: Марий книга савыктыш, 2012.— 272 с.

·        Егоров-Энсул Яков (Егоров Я.М.). Пиалетым кычал, эргым: роман, повесть, пьесе, ойлымаш, шарнымаш. — Йошкар-Ола: Марий Эл Республикысе «Марий журнал» кугыжаныш унитар казна предприятий, 2014. — 424 с. 
