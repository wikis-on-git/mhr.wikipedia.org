{{Идым}}
'''18 Идым''' — [[григориан кечышот]] почеш идалыкын 261-ше (кужемдыме ийлаште 262) кечыже. Идалык пытыме марте 104 кече кодеш.
== Пайрем-влак ==
* [[Файл:Earth flag PD.jpg|25px]] Колышо мотоциклист-влакым шарныме кече
* [[Файл:Earth flag PD.jpg|25px]] Вӱдын качествыжым эскерыме тӱнямбал кече. 
* {{AZE}} — Калыкле сем кече.

== Лӱмгече ==
Идым тылзын латкандашымше кечынже шке лӱмгечыштым Глеб, Елизавета, Захар, Раиса да Максим-влак палемдат. 
== Мо лийын ==
''Тыгак ончо: [[:Категорий:18 Идым Мо лийын]]''
* [[1810]] — Чили элын Испаний деч кораҥмыже нерген увертарыме. Тудо шке суверенитетшым налын.
* [[1947]] — [[УАШ|Америкыште]] Рӱдӧ разведке кучемым почмо. Тудым ЦРУ маныт.
* [[1991]] — [[Украине|Украинын]] тистыжым пенгыдемдыме.
== Кӧ шочын ==
''Тыгак ончо: [[:Категорий:18 Идым Кӧ шочын]]''
* [[1901]] — [[Дим. Орай]] (Дмитрий Фёдорович Богословский), [[марий]] [[серызе]]. Сылнымут тӱняште тудо Дим. Орай лӱм дене чапланен. Ятыр марий произведенийын авторжо. А «Чолга шӱдыр» повестьше школ программышкат пурталтын.
* [[1949]] — [[Алевтина Ильинична Бердинская]], тӱвыра пашаеҥ. [[Шернур]] посёлкышто шочын. 1997-ше ийыште тудо Республикысе йоча книгапӧрт секретариатын вуйлатышыжлан шогалын. Алевтина Ильинична мыланна ятыр марий муро сем автор семынат палыме. Тудын мурыжо-влакым эфирыштына [[Татьяна Денисова]], [[Эльвира Трифонова]] да молат йоҥгалтарат. 
* [[1952]] — Геннадий Александрович Мальгин, тӱвыра да мер пашаеҥ, Татарстан республикын сулло тӱвыра пашаеҥже. Татарстан кундемыште шочын-кушкын. Паша корныжо [[Менделеевск]] кундемысе Элнет тӱвыра пӧрт дене кылдалтын. Тыште тудо [[Элнет (ансамбль)|«Элнет» лӱман ансамбльым]] чумырен. Суапле пашажым палемдыде кодымо огыл: ятыр чап танык дене палемдалтын.  
* [[1960]] — Валерий Александрович Чеботкин, сӱретче, Марий Эл кугыжаныш премийын лауреатше. Йошкар-Олаште шочын. Паша корныжо [[М. Шкетан лӱмеш Марий калыкле драме театр]]ыште тӱҥалын.Йошкар-Оласе художественный училищыште туныктышылан пашам ышташ тӱҥалын – 5 ий вуйлатышыжланат тыршен. Уста сӱретчын пашаже-влак [[Нью-Йорк]]ышто, [[Праге|Прагыште]], [[Париж]]ыште да моло олаласе ончерлаштат лийыныт.
* [[1956]] — Иван Михайлович Стрельников, мыскараче, мер пашаеҥ, «[[Марий ушем]]ын» [[йыжъеҥ]]же. Шкеже тудо [[У Роҥго кундем]] [[Кӱрсола]] гыч, но кызыт [[У Роҥго]] кугыялыште ила. Иван Михайлович тӱвыра тӱняштат кугу пагалымашым сулен шуктен.
* [[1979]] — [[Наталья Васильевна Пушкина]], [[радиовӱдышӧ]], [[сценарист]], [[режиссёр]], [[мурызо]], [[мыскараче]], мер пашаеҥ, [[Мер Каҥаш]]ын да «Марий калык конгресс» мер толкынын еҥже, [[Марий Эл Радио]]н [[тӱҥ редактор]]жо, [[Олык Ипай лӱмеш премий]]ын лауреатше. «Саскавий» ӱдырамаш ушемын еҥже. Шочынжо Наташа Морко кундем Мари-Кужер ялыште. Кӱшыл шинчымашым Марий кугыжаныш педагогик институтышто поген. Судент пагытыштак «Рвезылык» ушемым чумырен да шкеак вуйлатен. 1 ий тудо Эстонийыште шинчымашым поген. А «Марий Эл Радиошто» икымше кече гычак пашам ышта.
== Кӧ колен ==
''Тыгак ончо: [[:Категорий:18 Идым Кӧ колен]]''

== Калык пале ==
* '''Елизавета да Захарий-влакын пайремышт'''. Ожно тиде кечын ӱдыр-влак ончыкылык пӱрымашышт нерген мужедыныт. Куэ выньык дене пöрт гыч чыла черым да осалым ӱштын луктыныт. Тиде кечын шочшым нимогай осал вий сеҥен ок керт, манын ӱшаненыт. 
{{commonscat|18 September}}

[[Категорий:18 Идым]]
