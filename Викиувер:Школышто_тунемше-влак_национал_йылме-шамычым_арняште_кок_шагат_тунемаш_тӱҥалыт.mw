''Школышто тунемше-влак регионласе кугыжаныш йылмылам  арняште кок шагат тунемаш тӱҥалыт.'' 

Тидын годым ача-ава-влак ешарен тунемаш шочмо йылмымат ойырен кертыт. Тиде уверым журналист-влаклан 24 ноябрьыште Россий Федерацийын президентшын Юлкундемысе федерал округышто ӱшанъеҥже Михаил Бабич каласен. 
РФ Конституцийын 68-ше сатьяштыже палемдыме: Россий Федерацийын пӱтынь кумдыкыштыжо кугыжаныш йылмылан руш йылме шотлалтеш. Тыгодымак республик-влаклан шке кугыжан йылмыштым пеҥгыдемдаш правам пуымо. Тыгак палемдыме: граждан-влакын шочмо ден кугыжаныш йылмылам общеобразовательный школышто федерал кугыжаныш тунемме стандарт почеш тунемаш правашт уло.

[http://kidsher.ru/ru/archives/13243 "Кидшер" интернет-журналын сайтыштыже лудаш]
[[Категорий:Викиувер]]
