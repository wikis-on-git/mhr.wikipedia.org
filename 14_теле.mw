{{Теле}}

'''14 теле''' (14 декабрь) — [[григориан кечышот]] почеш идалыкын 348-ше (кужемдыме ийлаште — 349-ше) кечыже. Идалык пытыме марте 17 кече кодеш.

== Пайрем да памятный дате-влак ==
* {{Флагификаций|Украина}} — Чернобыльысе АЭС аварийын эҥгекшым пытарыше-влакым чеслыме (моктымо) кече.
* {{Флагификаций|Россий}}, [[Пошкырт Эл]] — Пошкырт йылме кече.
* {{Флагификаций|Россий}}, Совет Элысе кугу шанче-физик, академик да мер пашаеҥ, Нобель, Ленин да Россий Кугыжаныш премий–влакын лауреат, кум гана Социалистик Паша Герой Андрей Сахаровым шарныме кече. 

== Лӱмгече ==
* Наум, Филарет, Порфирий, Анания-влакын лӱм кечышт.
== Событий-влак ==
''Тугак ончо: [[:Категорий:Теле тылзын 14 кечысе событий-влак]]''
* [[1542]] ий — Шотландийын кугыжажлан Мария Стюартым шогалтыме. Тудлан улыжат 6 кече лийын, а регент сомылым тудын тукым изаже шуктен.
* [[1911]] ий — путешественник Руаль Амундсен кечывалвел полюсыш миен шуын.
* [[1947]] ий — Совет Ушемыште тÿрлö сатум карточка да талон дене налмым оксалан вашталтыме.  
=== Марий тӱняште ===
* [[1991]] ий — Марий калык [[Марий Эл Республик]]ын икымше президентшым [[Зотин, Владислав Максимович|В. М. Зотин]]ым сайлен.

== Шочыныт ==
''Тугак ончо: [[:Категорий:Теле тылзын 14 кечынже шочшо-влак]]''
* [[1897]] ий — [[Петров, Иван Петрович]], партий да кугыжаныш пашаеҥ, Марий автоном область исполкомын икымше вуйлатышыже. Морко кундем [[Шеҥше|Шеҥшыште]] шочын. Тудо Унжа черемис-влакым туныктымо школышто шинчымашым поген, Озаҥ олаште учительский семинарийыште тунемашыжым келшегмден. Икымше тӱнямбал сар жапыште Балтий флотышто Кронштадтыште службым эртен, пӧртылмеке Царевококшайскышке туныктышылан пашам ыштен. Марий автономийым ыштымаште кугу пашам виктарен, исполкомын икымше вуйлатышыже лийын. Иван Петрович Петров репрессийышке логалын, тудым 1938 ийыште лӱен пуштыныт. Тудын лумжым Йошкар-Олаште уремлан пуэныт, шочмо ялыштыже тудлан бюстым почыныт.  
* [[Отмахов, Дмитрий Васильевич]], актёр, [[режиссёр]], диктор да литератор, [[Марий Эл Республикын сулло артистше]]. [[Марий-Тӱрек кундем]]ысе [[Марий Пыламарий]] села гыч. 4 ий [[М. Шкетан лӱмеш Марий кугыжаныш драме театр|Марий кугыжаныш драмтеатрын]] сценыштыже модмо деч вара Марий радиошто режиссёр семын шуаралташ тӱҥалын: 33 ий тыштак тыршен. 
* [[1959]] ий — Антюшин, Юрий Николаевич, администраций да мер пашаеҥ. [[Морко кундем]]ын эргыже шке паша корныжым шочмо кундемыштыжак такыртен. Морко посёлкысо администраций вуйлатышылан 2000-шӧ ийыште шогалын. 3 ий Марий Эл Республикысе кӱшыл погынын депутатше лийын. Мер пашаштат тудын лӱмжӧ палыдыме огыл: Кандашымше Марий калык Погынын делегатше лийын. 
* [[1954]] ий — [[Смирнова, Светлана Юрьевна]], [[журналист]] да туныктыш пашаеҥ. Шкеже Хабаровск областьысе Биробиджан олаште шочын-кушкын. Светлана Юрьевна М[[арий кугыжаныш университет]]ын журналистик пӧлкаштыже туныктышылан пашам ыштен, вара кафедра вуйлатышылан шогалын. Историй шанче кандидат. 
* [[Веткина-Михайлова, Наталья Владимировна]], актриса. [[Шернур кундем]] [[Кукнур]] гыч талантан ӱдырын паша корныжо [[Марий самырык театр]] дене кылдалтын. Тыште тудо 2001-ше ий годсек пашам ышта. Тӱрлӧ рольым чоҥен.      

== Коленыт ==
''Тугак ончо: [[:Категорий:Теле тылзын 14 кечынже колышо-влак]]''
* [[1983]] ий — [[Ибатов, Сергей Ибатович|Сергей Эман]], [[марий]] [[серызе]], [[фольклорист]], [[литературовед]], [[кусарыше]], [[СССР Серызе-влак ушем]]ын йыжъеҥже (1959).

== Калык пале ==
'''Наумын кечыже''' - танле календарь почеш. Наум тунемммаште полша, маныт. 
* Сандене эрден-эрак йоча-влакым черкыш колтеныт. Тунемше, школыш мийымек, туныктышо ончылно сукен шинчын кум гана кумалшаш улмаш, а туныктышо тудым шеҥгечше эркын кум гана тоя дене перен.
* Кастене кавашке онченыт, шудыр шуко гын – йӱштӧ толеш, пылан гын, левешта.  

{{commonscat|14 December}}

[[Категорий:14 теле]]
