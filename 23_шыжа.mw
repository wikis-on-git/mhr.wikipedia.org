{{Шыжа}}
'''23 Шыжа''' — [[григориан кечышот]] почеш идалыкын 296-шо (кужемдыме ийлаште 297) кечыже. Идалык пытыме марте 69 кече кодеш.
== Пайрем-влак ==
* Реклама пашаеҥ-влакын пайремышт.

== Лӱмгече ==

Шыжа тылзын коло кумшо кечынже Андрей, Василий, Иннокентий-влакын лӱм кечышт.

== Мо лийын ==
''Тыгак ончо: [[:Категорий:23 Шыжа Мо лийын]]''
* [[1814]] ий — хирург Джозеф Карпю тӱняште икымше пластический операцийым ыштен.
* [[1953]] ий — шымлызе Андрей Сахаровын Совет Ушемын шанче академийышкыже налыныт. 
* [[2000]] ий —  Китайыште тошто семӱзгар тоштерым муыныт. 
== Кӧ шочын ==
''Тыгак ончо: [[:Категорий:23 Шыжа Кӧ шочын]]''

* [[1938]] ий — Тамара Александровна Базуева, Россий Федерацийын да Марий Эл Республикын сулло эмлызыже. Одо Элыште шочын. Озаҥ оласе медицин университетым йошкар диплом дене тунем пытарымек, Йошкар-Оласе пӱй эмлыме поликлиникыште тыршаш тӱҥалын. Кок ий гыч тӱҥ эмлызын алмаштышыже лийын. А  1983-шо ий гыч шкежак поликлиникын тӱҥ врачше сомылым шукта.
* [[1954]] ий — Александр Иванович Обухов, семмастар да туныктышо, Марий Элын сулло сымыктыш пашаеҥже. Советский посёлкышто шочын. Кӱшыл шинчымашым Озаҥ оласе тӱвыра институтышто налын. 1976-шо ий гыч [[Тӱвыра да сымыктыш колледж|Марий тӱвыра да сымыкытыш училищыште]]  туныктышылан пашам ышташ тӱҥалын. 15 ий  «Марий Эл» кугыжаныш ансамбльын вуйлатышыжлан пашам шуктен шоген. Кызыт паша корныжо Москосо тӱвыра да сымыктыш институт дене кылдалтын: хореографий кафедрын доцентше. 
* [[1976]] ий — [[Роман Юрьевич Алексеев]], театр да кино актер, [[режиссёр]], Марий Элын сулло артистше. Щепкин лӱмеш театр училищым тунем лекмек, [[М. Шкетан лӱмеш Марий калыкле драме театр|Шкетан лӱмеш драм театрыште]] шуаралташ тӱҥалын. 10 ий утла тыршыме жапыште тӱрлӧ оҥай рольым чоҥен. Кызыт гын тудо Шкетан театрын тӱҥ режиссёржо.
== Кӧ колен ==
''Тыгак ончо: [[:Категорий:23 Шыжа Кӧ колен]]''

== Калык пале ==
* Евлампиян да Евлампийын кечыже. Нуно ака ден шольо лийыныт. Ожно калык тиде кечын чырам ямдылен. Кастене тӱрлӧ сомыл-влакым ыштыме годым волгыдо лийже манын шуко-шуко чырам шелыштын.
{{commonscat|23 October}}

[[Категорий:23 Шыжа]]
