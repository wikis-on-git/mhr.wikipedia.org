
'''Светлана Григорьева''' (Архипова - Григорьева Светлана Дмитриевна) (1967 ий, шыжа тылзын 14-ше кечыжын шочын). Марий серызе, поэт, кусарыше, журналист. Российысе писатель ушем член (2005 ий гыч). Марий Эл Республикысе тӱвыран сулло пашаеҥ.   

''+ ВСТАВИТЬ ФОТО ОСНОВНОЕ....''   

== '''Илыш корныжо''' ==

=== Йоча да тунемме жапше ===
Светлана Григорьева Шернур районысо Йошкар Памаш ялеш шочын. Тӱҥалтыш школым шке шочмо ялыштыже тунем пытарен, вара Марисола кыдалаш школышто тунемын (1978–1985). Кӱшыл шинчымашым Марий кугыжаныш университетын руш-марий пöлкаштыже налын. Марий сылнымут дек Марисола школышто тунеммыж годым марий йылмым да литературым туныктышо Зинаида Васильевна Ермакова шӱмаҥден. Пырыс нерген икымше почеламутшо 5 классыште тунеммыж годым «Ямде лий» газетыште савыкталтын. 

=== Пашам ыштыме жап ===
Дипломым кидыш налмеке, 1990 ий гыч 1991 ий марте Светлана Григорьева Шернур районысо «Призыв» район газетыште корреспондентлан, кеҥеж жапыште верысе радион дикторжылан да редакторжылан тырша. 1991 ий гыч тӱҥалын, республикысе «Ямде лий» йоча газетыште отдел редакторын сомылжым шукта, 1980–1990 ийлаште возымо произвединийлаже чӱчкыдын «Марий коммуна», «Кугарня» газетлаште, «Ончыко» журналыште, «Саман» да «Эрвий» альманахлаште савыкталтыныт. 2007 ий февраль тылзе гыч «Кече» журналыште тырша, 2008 ий июль тылзе гыч «Ончыко» журналыште отдел редактор улеш. А 2005 ий декабрь тылзе гыч Писатель ушемыште литератур консультант семын пашам вўден шога. 

Светлана Григорьева – тӱрлö жанрыште тыршыше журналист. Лудшо еҥ республикысе тӱрлö газет ден журналлаште савыкталтше статьяже, интервью, репортаж, обзоржо-влак дене палыме. Поэт почеламутшым кугыеҥ-влаклан гына огыл, тыгак йоча-влакланат пöлекла. 1997 ийыште журналист-влак коклаште республиканский конкурсышто «Йоча да самырык тукымлан эн сай савыктыш» номинацийыште сеҥышыш лектеш. 1997 ий гыч Россий журналист ушемын членже. «Пеледше тукым», «Самырык тукым» республикысе смотр-конкурсым эртарен колтымаште тыршенак шога.

Кызытсе жаплан Светлана Григорьева Марий Эл писатель ушемын председательже да самырык возышо автор-влакын секцийыштым вуйлатыше. Тудо самырык поэт-влакын сборникыштым редактироватлен шога. 

Тудын почеламутшо-влакым курыкмарий да эстон йылмышкат кусарыме. Тудо шкежат палыме руш муро-влакым марий йылмыш кусарыме пашам шукта. Южо публикацийжым Светова, Сото псевдоним дене савыкта. 

=== Ешыже ===
Светлана Григорьевнан ачаже, Дмитрий Трофимович, сарыш 18 ийым темыше каен. Тушто самырык рвезе шуко нелым-йöсым ужын да чот черланен. Салтакым сар гыч мöҥгыжö илаш-колаш колтеныт. А тудын аважым, Светланан коважым, Мария Ивановнам, Шернур кундемыште эмлызе кова семын паленыт. Тудо тӱрлö шудо, мут, шке энергийже дене шуко еҥым эмлен. Эсогыл изирак стадийысе рак черымат эмлен кертын. Дмитрий Трофимовичымат тудак йол ӱмбак шогалтен. Тудо ӱмыр мучко шочмо Йошкар Памаш ялыштак (Шернур район) илен. Пекарньым вуйлатен, бригадирланат, бухгалтерланат ыштен. Ялыште активист лийын. Аваже, Вера Сергеевна, ачаж деч 18 ийлан самырык. Тудо йорло еш гыч лийын, сар деч вара кӱчен кошташыжат пернен. Тудо У Торъял район Йыврай ял гыч пошкудо Тулгем  ялыш унала толын улмаш. Туштак ачаже ты ӱдырым ужын шуктен. Тунам ачажлан 40 ий лийын. Аваже изирак капан, йытыра, олма гай йошкаргалге чуриян ыле. Нуно кандаш икшывым йол ӱмбак шогалтеныт: вич ӱдырым да кум эргым. Светлана кумшо лийын.

Кызыт Светлана шкеат пелаш да ава. Кристина ӱдыржо технологий университетыште тунемеш. Тудо аважлан «Кече – Солнышко» йоча журналыште дизайным ышташ полша.  

=== Оҥай факт-влак ===
Светлана Григорьева тӱрлӧ писатель-влакын погынымашыштышт да Российысе  самырык писатель-влакын 4-ше форумыштышт (Москва, 2004) пашам ыштен. 

Э.Н. Успенскийын, В.М. Воскобойниковын, О.Г. Чухонцевын да С.И. Чупринын эртарыме мастер-классыштышт лийын. Тыште поэтын возымо мастарлыкшым кумдан палыме писатель-влак кӱкшын акленыт. 

Финн-угор калыкын самырык кусарыше-влакын литератур университетыштышт (Сыктывкар, 2006) тыршен. 

Авторын йоча-влаклан возымо почеламутшо-влакым руш йылмыш кусарыме. Ты сомылым Марий Эл Республикын тўвыран сулло пашаеҥже Анатолий Спиридонов шуктен  шога. Нуным Интернет-журналыште вераҥдыме. 

Финно-угор писатель-влакын 4-ше Тунямбал конгрессышкышт (Петрозаводск, 2006) делегат лийын. 

Тыгак автор Финляндийысе М.А.Кастрен ушем дене кылым куча. Йоча-влаклан возымо «Пырысиге – мыр-мыр-мыр» ден «Сото кандывуй» почеламут сборникше-влак лач тиде ушем полшымо дене лектыныт.

Кызытсе жаплан самырык да тӱҥалше-автор-влакын поэтический сборникыштым савыкташлан ямдылен: Наталия Шабдарован («Вашкыше пагыт», 2002), Надежда Ильинан («Ныжыл мардежан кундем», 2003), Эльвира ден Наталия Ендылетовамытын («Ал пеледыш», 2004), Лилия Исайын («Эр лупсан памаш», 2005), Людмила Пахтыбаеван («Пеледалтше пиал», 2005), Елизавета Марченкован («Шергашвуй коклаште», 2005), Эльвира Куклинан («Лыжгыкта кумыл йогын», 2005).

Светлана Григорьеван почеламутшо-влак деке композитор-влакат мелын савырненыт. Шке чоныштлан келшыше почеламутым ойырен, семым келыштареныт. Семым профессионал композитор-влак Сергей Маков, Иван Егоров да самодеятельный композитор-влак Владислав Николаев, Вячеслав Осипов, Влад Николаев, Алесандр Речкин да молат келыштареныт. Муро-влакым кумдан палыме мурызо-влак Станислав Шакиров, Олег Логинов, Светлана Дмитриева, Олег Славин, Эльвира Попова, Роза Искакова, Эльвира Токташева, Алесандр Речкин, Лариса Сидоркина, Нина Казашова Людмила Соловьева, Слава Сладков, Надежда Пашкина. Мутлан,  тыгай муро-влакым ончыкташ лиеш: «Ала тауштет», «Серыш», «Лышташ поран», «Леве йӱр», «Шинчам кумен» да молат. 

Чылаже 100 наре мурын авторжо. 

Тыгак поэт самырык мурызо-влак дене пеҥгыде кылым куча. 2007 ийыште йоча-влаклан возымо «Йомшо чывиге» сборникшылан родо-тукым калык эстон программын да финн-угор литератур ассоциацийын  литератур премий лауреатше лӱм дене палемдалтын. Тудо ик гана огыл йоча-влаклан возымыж дене республикысе журналист-влакын пашашт номинацийыште сеҥышыш лектеден. 

Светлана Дмитриевнан чыла тиде ыштыме пашажым аклен, Туныктышо да воспитаний Министерствын (1998, 2005), Печать да информаций Госкомитетын (2001), РМЭ культур профсоюз рескомын (2004) Чап таныкше дене да 2005 ийыште 25 ий сылнымут аланыште тыршымыжлан «Марий Элын сулло пашаеҥже» лӱмым пуымо. 

== '''Фото галерей''' ==
''+ Вставить фотографии с подписями .....''

== '''Сылнымут корныжо''' ==
1999 ийыште Светлана Григорьеван «Шыманрак ончынем шинчашкет» икымше почеламут сборникше ош тӱням ужеш. 

2002 ийыште кокымшо книгажым тудо йоча-влаклан пöлекла («Пырысиге – мыр-мыр-мыр»). 

2003 ий – йоча сылнымут книга «Сото кандывуй». 

Вес поэтический книгаже – «Лишыл ыле тымыкын ласкаже» – 2004 ийыште лектын, тышке почеламут деч посна ятыр муро пурен. 

Светлана Григорьева моло поэт-влак деч лирик кумылан  улмыж дене ойыртемалтеш.

== '''Сылнымутшо''' ==

=== Книга-влак ===
Шыманрак ончынем шинчашкет: почеламут-влак [С нежностью смотрю в твои глаза: стихи] / Йошкар-Ола: "Марий Эл учитель" журнал редакций, 1999. 64 с.

Пырысиге-мыр-мыр-мыр... Почеламут-влак [Котенок мурчит: стихи] / ред. В.В. Крылов; худож. М.Ю. Клюкина.  Йошкар-Ола: РМУП "Сельские вести", 2002. 20 с.

Сото кандывуй [Василек] / худож. М.Ю. Клюкина. Йошкар-Ола, 2003. 23 с.

Лишыл ыле тымыкын ласкаже... Почеламут, муро-влак [Тишина была близка... Cтихотворения, песни] / худож. М.Ю. Клюкина. Йошкар-Ола, 2004. 160 с.

Йолташетым акле: сценарий-влак [Цени друга: сценарии] / худож. Ф.Н. Лебедева, Л.Д. Пашкина. Йошкар-Ола, 2007. 96 с.

Пакчаште Ах! Да Ох! Поэме [В огороде Ах! И Ох! Поэма]. Йошкар-Ола, 2007. 8 с.

Оляля да лу бантик: поэме [Оляля и десять бантиков: поэма]. Йошкар-Ола, 2007. 8 с.

Лывенай: йомак-поэма [Бабочка Лывенай: поэма-сказка]. Йошкар-Ола, 2007. 24 с.

Йомшо чывиге: ойлымаш-влак [Потерявшийся цыпленок: рассказы] /  худож. Р.Г. Мкоян и др. Йошкар-Ола , 2007. 72 с.

Юзо отро: йоча муро-влак [Волшебный стров: детские песни] / худож. И.П. Шакирова; ред. А.Н. Шакирова. Йошкар-Ола, 2007. 28 с.

Лайэл, кушто Таргылтыш-влак огыт мале: повесть-сказка [Страна Лайэл, или где не спят Таргылтыши: повесть-сказка].  Йошкар-Ола, 2008. 184 с.

''+ Добавить книги  автора 2009-2015 годов.....''...

=== Вес вере савыкталтше произведений-влак ===
Почеламут-влак // Марисолан мут сылныже: сылнымут кружокыш коштшо-влакын ойпогышт. Йошкар-Ола, 1995.С. 42–51.

''+ Далее надо прописать произведения, напечатанные в журналах, газетах, коллективных сборниках...... Можно по  хронологии...''

== '''Вес йылмылашке кусарыме сылнымутшо''' ==
Летом. Вечер: стихи / пер. на рус. Г. Смирнова // Ший памаш. Серебряный родник. Йошкар-Ола, 2003. С. 77.

Стихи / пер. на эст. А. Валтона // Kuum öö. Таллинн, 2006. С. 632–637.

Стихи / пер. на рус. А. Спиридонова // Дружба. Время пить херши. Йошкар-Ола, 2007. С. 313–321.

Стихи / пер. на рус. Г. Пирогова // Пирогов Г. Тринадцатый апостол. Йошкар-Ола, 2007. С. 289–293. 

== '''Илышыже да творчествыже нерген литератур''' ==

=== '''Библиографий''' ===
''Бурков Л.'' Поэзий самырык шӱлыш дене поян: критика // Кугарня. 1993. 22 окт.

''Егоров В.'' Шыма кумылан йӱк // Ончыко. 2001. № 2. С. 173–175.

''Илибаева М.'' Тек шыманрак ончалыт шинчашкет // Марий Эл. 2005. 25 нояб. 

''Камалетдинова Л.'' Кусарыме муро утларак лишыл? // Марий Эл. 2007. 6 окт.

''Микишкин В.'' Кандывуй тӱняже чиялан поян // Марий Эл. 2003. 28 окт.

''Петров А.'' Российысе самырык писатель-влакын ончыклык корныштым рашемдыме // Кугарня. 2004. 5 нояб.

''Степанова И.'' Шошо кумылан Светлана // Кугарня. 2005. 25 нояб. 

''Ягодарова Л.'' Кумылым нöлталыт // Ямде лий. 2007. 3 нояб. 

''+ Добавить  работы  2008-2016 годов....''

=== '''Статья-влак''' ===
''+ Напечатать 2-3 статьи для включения в этот раздел ......................''

== '''Негыз''' ==
Светлана Григорьева // Писатели Марий Эл: биобибл. справочник / сост. А.А. Васинкин, В.А. Абукаев-Эмгак, Л.А. Абукаева, Ю.И. Соловьев. Йошкар-Ола: Мар. кн. изд-во, 2008. C. 192-194.
