'''Беляева Наталья Константиновна''' Угарман кундем Вад районысо Вад селаште 1943 ий 24 мартыште шочын. 1960 ийыште кыдалаш школым пытарен да Горький оласе педагогический институтыш пурен. Кӱшыл тунеммаш нерген дипломым налмек, Горький область Арзамас районысо Вторус тӱҥалтыш школышто туныктышылан ыштен. Вара Горький олаште студент клубым вуйлатен.

Икмыняр ий гыч пӱрымаш Н. Беляевам Коми АССР-ысе Ухта олаш конден, тыште тудо оласе газет дене кылым кучаш тӱҥалын. Тудын журналист мастарлыкшым вигак ужыныт. Вашке гыч тудо Ухтасе телевидений студийын корреспондентше лиеш.

Еш амал дене Йошкар-Олаш илаш кусна. Тыште тудым Телевидений да радиовещаний шотышто комитетыш пашаш налыт. Но тудын журналист семын тыршымыже радио- да телеэфир дене веле серлаген огыл. Икмыняр ий гыч тудо “Пачемыш” журналыште фельетон пӧлкам вуйлаташ тӱҥалын, вара тудым тӱҥ редакторын алмаштышыжлан шогалтеныт.

“Приключения в Абсурдии” икымше йомак-повестьше Марий книга издательствыште 1991 ийыште лектын. Тылеч вара “Голубые столбы Тиэлии” (1993) да “Тайна Вероники” (2008) книгаже-влак савыкталтыныт. Н. Беляеван возымыжым, тыгак тӱшка сборник ден альманахлаште савыкталтше-влакымат, йоча-влак кумылын вашлийыныт да лудыныт.

1990 ийлаште Н. Беляева марла гыч рушлаш ятыр кусарен. Шукыжым тиде [[Вишневский, Семён Алексеевич|С. Вишневскийын]], [[Казаков, Николай Иванович|М. Казаковын]], [[Галютин, Юрий Иванович|Ю. Галютинын]], [[Бояринова, Вера Ильинична|В. Бояринован]], [[Яблочкин, Василий Степанович|В. Ошэлын]], [[Степанов, Максим Степанович|М. Майнын]], [[Большаков, Мирон Николаевич|М. Большаковын]] да молын возымышт лийын. Прозымат рушлаш кусарен, тыште [[Абукаев-Эмгак, Вячеслав Александрович|В. Абукаев-Эмгакын]] “Рейс 13–13” повестьшым палемдаш лиеш.

“МАССР тӱвыран сулло пашаеҥже” (1990), “РМЭ-н сулло журналистше” (2000) чап лӱм-влак дене палемдалтын.

== Тӱҥ произведенийже-влак ==
* Меняла ; Болезнь ; Хитрое время : стихи // Дружба. Йошкар-Ола, 1986. С. 183—184.
* Хрустальный ключ : повесть-сказка // Дружба. Йошкар-Ола, 1990. С. 183—217.
* Приключения в Абсурдии : повесть-сказка. Йошкар-Ола, 1991. 92 с.
* Наперекор страху: повесть // Дружба. Йошкар-Ола, 1991. С. 33—80.
* Голубые столбы Тиэлии: фантаст, повесть. Йошкар-Ола, 1993. 224 с.
* Находка : рассказ // Русское слово Марий Эл. Йошкар-Ола, 2004. С. 234—235.
* Тайна Вероники : фантаст, повести. Йошкар-Ола, 2008. 272 с.

== Марлаш кусарыме ==
Абукаев-Эмгак В. Рейс 13-13 : повесть // Современная марийская повесть. Йошкар-Ола, 2004. С. 167—201.

== Илышыже да творчествыже нерген литератур ==
* Шакирова А. Сказочница // Кече. 1995. № 1. С. 9.
* Краткая биогр. справка // Русское слово Марий Эл. Йошкар-Ола, 2004. С. 234.
Беляева Наталья Константиновна // Артеменко Е., Прокушев Г. Нижегородцы Марий Эл. Кн. 1. Йошкар-Ола, 2007. С. 64—75.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 99-100.]
