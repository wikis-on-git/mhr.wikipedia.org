{{Кылме}}

'''12 кылме''' (12 ноябрь) — [[григориан кечышот]] почеш идалыкын 316-шо (кужемдыме ийлаште — 317-ше) кечыже. Идалык пытыме марте 49 кече кодеш.

== Пайрем да памятный дате-влак ==
* Сбербанк пашаеҥ-влакын кечышт палемдалтеш.
* Лӱдыкшыдымылык шотышто специалист-влакын пайремышт.

== Лӱмгече ==
Кылме тылзын латкокымшо кечынже Анастасия, Артемий, Юлиан, Леонид, Зиновий, Матвей да Марк – влакын лӱм кечышт. 

== Событий-влак ==
''Тугак ончо: [[:Категорий:Кылме тылзын 12 кечысе событий-влак]]''
* [[1803]] — Николай Михайлович Карамзиным Российын историографшылан шогалтыме. 
* [[1841]] — Николай Первый кугыжа оксам аралыме кассе-влакым почмо нерген кÿштыкым луктын.
* [[1982]] — КПСС ЦК-ан секретарьжылан Юрий Андропов шогалын.

== Шочыныт ==
''Тугак ончо: [[:Категорий:Кылме тылзын 12 кечынже шочшо-влак]]''
* [[1871]] — Филипп Афанасьевич Букетов, поэт, туныктышо да кусарыше. Калыкыште тудым Сайн эрге Сайгелде лум дене шарнен кодыныт.
* [[1912]] — Анастасия Андреевна Филлипова, марий актриса, Марий театрыште модшо икымше актер кокла гыч. Ӱдыр-икшыве шочмеке, тудлан Яви лӱмым пуэныт. Тынеш пуртымо годым Анастасия лийын. Шымияш школым тунемын пытарен. Изинекак почеламутым возаш тӱҥалын. Варажым Эвий псевдоним дене савыкталтын. 1927-ше ийыште кок ийым шкаланже ешарен Марий студийыш тунемаш пурен. 16 ияшак Анастасия Филлипова «Мӱкш отарыште» Клавийын рольжым устан чоҥен. Тылеч вара тудо марий кугыжаныш драме театрыште пашам ышташ тӱҥалын. 1931-32-шо ийлаште Москваште сымыктыш техникумышто тунемын. Окса чӱдылан кӧра тунеммашым кудалтен. Актрисан пашажым [[Сергей Григорьевич Чавайн]] кӱкшын аклен. Анастасия Филлипова шкенжым режиссура пашаштат терген ончен. Чылаже марий театрыште 10 ий утла пашам ыштен. 1938-ше ийыште Анастасия Андреевна, пелашыже [[Маюк-Егоров]], моло дене пырля репрессийыш логалыныт. 
* [[1920]] — [[М. М. Михайлова]], Марий Элын калык артисткыже.
* [[1936]] — Михаил Кузьмич Нефёдов, [[сӱретче]]. Татарстан республикыште Семиозерка ялыште шочын-кушкын. Йошкар-Олашке 1974-ше ийыште толын. Мотор пӱртӱс, марий мланде самырык сӱретчын чонышкыжо кугу кышам пыштеныт. Сӱретлыме пашаште негызым пыштеныт. «Край марийский» ончерыш  шке пашажым лукмеке, тудын раданаже-влаклан кӱкшӧ акым пуэныт. Тудын пашаже коклаште «Пӧртылмаш», «Туныктышо Финова», «Чын», «Отро» да молат. Михаил Кузьмич шке пашаштыже эреак у темым кычалын. Садланак кажне сӱретше возымо стиль дене, тема дене моткочак ойыртемалтыт. 
* [[1927]] — Юрий Андреевич Желваков, [[сӱретче]], Марий Элын сулло сӱретчыже. [[Киров вел]]ын эргыже [[Йошкар-Ола]]шке 1967-ше ийыште толын: тӱрлӧ ушемлаште, училищыште пашам ыштен. Айста шарналтена «Сумерки на лесном озере», «Зимка», «Калужница зацвела» сӱрет-шамычым. Юрий Андреевичын пашаже-влак Кипр, Голландийысе, Германийысе ончерлаште лийыныт. Кызытат Финляндийысе, Венгрийысе тоштерлаште аралалтыт. 
* [[1931]] — Леонид Васильевич Багров, паша герой да транспорт пашаеҥ. [[Курыкмарий кундем]] Покровское селаште шочын. 26 ий тудо эҥер флот министерствыште пашам ыштен: 12 ий министр лийын, эҥер транспорт департаментын вуйлатышыжлан тыршен. Тудын лукмо монографийже-влак вузлаште учебник семын кучылталтыт. Техник шанче кандидат. Профессор. Суапле пашажлан «Знак Почёта», Октябрь Революций, Йошкар Знамя Паша да келшымаш орден-влак дене палемдалтын. 
* [[1939]] — Ангелина Григорьевна Перескокова, тазалык аралтыш пашаеҥ, Россий Федерацийын сулло эмлызыже. [[Одо Эл]]ыште шочын. Кӱшыл шинчымашым Ижевскысе мединститутышто налын. 1966-шо ийыште 2-шо №-ан поликлиникыште пашам ышташ тӱҥалын, 11 ий гыч оласе эмлыме верыште терапевтлан тыршаш тӱҥалын.
* [[1952]] — Дмитрий Петрович Репьёв, артист, Марий Элын калык артистше. Смоленск олаште шочын-кушкын. Тудо гын Йошкар-Олашке 1981-ше ийыште толын – руш академтеатрын артистше лийын.  Оҥай деч оҥай рольым устан чоҥен, ончаш толшо калыкын кумылжым савырен моштен.

== Коленыт ==
''Тугак ончо: [[:Категорий:Кылме тылзын 12 кечынже колышо-влак]]''

== Калык пале ==
'''Зиновийын кечыже.''' Тиде кечын гын колызо ден сонарзе-влакым саламленыт. Нуно посна пöртыш погыненыт да пайремленыт. Тыгак ты кечын телымсе кайык-влак чоҥештен толыт маныныт: öрш, киса да молат. 

{{commonscat|12 November}}

[[Категорий:12 кылме]]
