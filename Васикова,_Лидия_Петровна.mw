'''Лидия Петровна Васикова''' - филологий шанче доктор (1985), профессор (1986 ), Марий АССР наукын сулло деятельже (1988), РФ наукын сулло деятельже (1995).

1927 ий ага тылзын 28-ше кечынже Курык марий район Пин-Пернянгаш ялеш шочын. 1946-1950  ийлаште Н. К. Крупская лумеш Марий кугыжаныш педагогика институтышто историй да филологий факультетын марий йылме полкаштыже шинчымашым поген. 1951-1954 ийлаште - Пауль Аристэн вуйлатымыж почеш Тарту университетын аспирантше. 
Пединститутышто марий да руш йылмылам туныктен. Тыгак Тарту олаште Эстон сельхоз академийын филологий кафедрын туныктышыжо. 

"Прошедшее время глагола в марийском языке" кандидат диссертацийым 1955 ийыште Тартушто арален. Тыште икымше гана глаголын эртыше жап категорийжым ончыктен. Варажым Л. П. Васикова  марий да руш йылмын синтаксисшым шымлаш туналын. Тиде темылан икмыняр монографий ден статья-влакым полеклен: "Основы синтаксиса простого предложения русского языка" (1980) да " Сложные предложения в современном марийском литературном языке" (1982).Тыште тудо литератур йылмыште сложносочинённый предложений-влакын верыштым палемден. 

1984 ийыште "Сложносочинённые предложения в современном марийском литературном языке в сравнении с другими типами  предложений" доктор диссертацийым арален. 

1984 ий гыч Л. П. Васикова Марий кугыжаныш университетысе руш да чумыр йылмышанче кафедрын заведующийже.

Л. П. Васикова - кумда профилян специалист. Тудо руш да чумыр, марий йылмышанчыште, констрастивный лингвистикыште, йылме контактым, социолингвистикым шымлымаште кугу надырым пыштен. 150 наре публикацийын, 10 монографийын авторжо.

Лидия Петровна Васикова - Марий кугыжаныш университет пеленсе финн-угор йлме тушкаш пурышо доктор диссертайийым аралыше-влакын членже. 

"За доблестный труд в Великой Отечественной войне 1941 - 1945 гг." медаль ден, " Крест Маарьямаа" (2001) Эстон Республикын орденже  ден, Марий Эл Республикын почетан грамотыж дене палемдалтын (2002).

Кызытсе жаплан Л. П. Васикова Марий кугыжаныш университетысе руш да чумыр йылмышанче кафедрын профессоржо.
