{{Кылме}}
'''2 Кылме''' — [[григориан кечышот]] почеш идалыкын 306-шо (кужемдыме ийлаште 307) кечыже. Идалык пытыме марте 59 кече кодеш.
== Пайрем-влак ==
== Лӱмгече ==
Кылме тылзын кокымшо кечынже Артем, Илларион, Герман, Герасим да Маргарита – влакын лӱм кечышт.

== Мо лийын ==
''Тыгак ончо: [[:Категорий:2 Кылме Мо лийын]]''
* [[1721]] ий — Россий империйын статусшым налын.
* [[1894]] ий — Россий Империйын пытартыш кугыжаже Николай Кокымшо вуйлатыме пашам шке умбакше налын.
* [[1938]] ий — Историйыште икыше гана Совет Ушем Герой чап лумым удырамаш-влаклан пуымо.

== Кӧ шочын ==
''Тыгак ончо: [[:Категорий:2 Кылме Кӧ шочын]]''
* [[1919]] ий — Мария Васильевна Лежнина, Россий Федерацийын сулло туныктышыжо. Тудо Оршанка кундемысе Воробьи ял гыч. 1949-ше ий гыч ойырен налме пашаже дене Советский кундем Вятский школышто биологийым да химийым туныкташ  тӱҥалын. Мария Васильевна школ пелен икымше янда теплицым ыштыше организатор-влак кокла  гыч иктыже улеш. Суапле пашажлан Йошкар Знамя паша орден дене палемдалтын.
* [[1934]] ий — Орлиана Борисовна Горбань, Россий Федерацийын сулло эмлызыже. Пошкырт Элыште шочын. Профессийлан келышыше шинчымашым Пошкырт кундемысе медицин институтышто налын. Да паша корныжо 1963-шо ийыште Марий кундемышке конден: Оршанка рӱдӧ эмлымверыште тыршаш тӱҥалын. А 1983-шо ий гыч сарыште лийше ветеран-влакын госпитальыште  тӱҥ врачын алмаштышыже лийын.
* [[1938]] ий — Михаил Николаевич Сухов, партий да чодыра озанлык пашаеҥ. [[Юрино]] поселкышто шочын. Шинчымашым Юл кундемысе чодыра озанлык специалистым ямдылыше институтышто налын. Юрино кундемыште шуктышо комитетын вуйлатышыже лийын. 1981-87 ийлаште топливо йӧндартыш паша дене йодышым рашемдыше министр сомылым шуктен. А 88-ше ий гыч «МарийскЛесТопПромын» тӱҥлӧ директоржо. Тыршен пашам ыштымыжлан ятыр чап танык дене палемдалтын. Марий Эл чодыра озанлыкын сулло пашаеҥже. 
* [[1941]] ий — Станислав Валерианович Иванов, чодыра озанлык йӧндартыш пашаеҥ, Марий Элын сулло изобретательже. Юл кундемысе чодыра озанлык институтым тунем лекмек, Моско оласе институтыш аспирантурышко тунемаш пурен. Шинчымашым пойдарымек, Йошкар-Олашке толын да Марий кугыжаныш политехник университетыште пашам ышташ тӱҥалын. Станислав Валерианович - 22  изобретенийын авторжо. Мыланна Станислав Валерианович мурызо семынат палыме: вет «Белая акация» романс фестивальыште сеҥыше радамышкат логалын. 
* [[1955]] ий — Суфия Ханяфиевна Ушакова, ик эн ончыл фармацевт, тазалык аралтышын сулло пашаеҥже. Пенза велыште шочын-кушкын да Марий Элыште чапланен. Марий кундемышке толмек, Оршанкыште рецептатор-контролер, аптека вуйлатыше лийын. Ты годымак шинчымашым заочно Перьм оласе институтышто да Марий кугыжаныш университетыште келгемден. Суфия Ханяфиевна «Ӱдырамаш-амалкалче» конкурсын сеҥышыже. 

== Кӧ колен ==
''Тыгак ончо: [[:Категорий:2 Кылме Кӧ колен]]''

== Калык пале ==
* '''Артемийын кечыже.''' Ты кечын шочшо-влакын аралыше суксышт – чодырасе ава пире манын ушаненыт. Тудын янлык да вольык дене койдымо кыл уло, маныныт. Ты кечын пире урмыжеш гын – шушаш теле йушто лиеш!
{{commonscat|2 November}}

[[Категорий:2 Кылме]]
