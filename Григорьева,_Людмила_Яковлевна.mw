==Илыш корныжо==
Тудо  Сӱрем 
тылзын  22 кечыштыже  1973  ийыште
 Марий  Элын Морко районысо Сапуньжа   ялеш  шочын. 
Вара  Морко  районысо Ямбатор тӱҥалтыш школышто 1980-1983
ийлаште тунемын.  Умбакыже 1990 ий марте  Шоруньжа кыдалаш  школышто шинчымашым поген.  1990-91 ийлаште Морко районысо «Передовик»
йоча садыште воспитательлан пашам ыштен. 1991 ийыште Марий кугыжаныш
университетын историй да филологий факультетын марий йылме да литератур пºлкашкыже тунемаш
пурен.  1996 ийыште тунем лектын.  1995 ий гыч 1997 ий марте Марий Элысе
политехнике лицейыште марий йылме да литературым туныктышылан тыршен. 1996-2002
ийлаште Марий кугыжаныш университет пеленсе финн-угор йылме-влак кафедрыште
аспирантурышто тунемын. Вуйлатышыже профессор Ю.В. Андуганов лийын. Л.Я.
Григорьева «Глагольное управление в восточном наречии марийского языка»
диссертацийым возен  да МарКУ пеленсе
специализированный советыште 2003 ийыште арален. 

Людмила Яковлевна 2000-2003 ийлаште  МарКУ-со финн-угор филологий кабинетым
вуйлатыше лийын. Вара тиде кафедрысе старший преподаватель да филологий шанче
кандидат пашам  шуктен. 2004 ийыште  шанче 
паша  дене  Хельсинкыште лийын, 2005 ийыште
квалификацийжым  Марий региональный
центрысе Интернет Федерацийеш нӧлталын. 
Программын лӱмжӧ - «Внедрение образовательных технологий в
образовательный процесс». 2003 ий гыч 2005 ий марте историко-филологический
факультетын, республикысе кыдалаш школлаште 
аудиторий кокласе мероприятийлам 
марий-влакын традиционый тӱвырым эртарыше координаторпашам шуктен.  2006 ий гыч 2008 ий марте финно-угор
йылмыласе кафедрын доцентше. Вара 2008 ий сентябрь гыч МарНИИЯЛИ йылме отделын
старший научный пашаеҥже лиеш.  Тыгак
МарГУсо  чумыр да финн-угор йылмыласе
кафедрын доцентше  пашам шуктен. 2013 ий
гыч МарНИИЯЛИн В.М.Васильев лӱмеш  йылме,
литератур да историй  шанче
секретарьжылан  шотлалтын. Тыгак тудо 30
утла шанче да туныктымо пашан авторжо 
семын  палыме.  

'''<nowiki/>'''

==Тӱҥ паша-влак==
