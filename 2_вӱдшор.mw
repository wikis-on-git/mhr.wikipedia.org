{{Вӱдшор}}
'''2 Вӱдшор''' — [[григориан кечышот]] почеш идалыкын 92-шо (кужемдыме ийлаште 93) кечыже. Идалык пытыме марте 273 кече кодеш.

== Пайрем-влак ==
* {{Флагификаций|ООН}} — Аутизм чер нерген шижтарыме тӱнямбалсе кече.
* [[Файл:Earth flag PD.jpg|25px]] Тӱнямбалсе йоча книга кече.
* {{Флагификаций|Белоруссий}}, {{Флагификаций|Россий}} — Белоруссий да Россий эл калык-влакын икоян улмо кечышт.  

== Лӱмгече ==
* Католик лӱм-влак: Абундий, Амфиан, Ап(п)иан, Бронаха, Джон, Иван, Никеций, Педро/Пётр, Урбан, Франциск, Эббе.
* Танле (православный) лӱм-влак: Александра, Анатолия, Василий, Виктор, Домнина, Евфимия, Евфрасия, Евфросин, Иван, Иосия, Кириакия, Клавдия, Матрона, Никита, Параскева, Патрикий, Светлана, Севастьян, Сергей, Феодора, Феодосия, Фотида, Фотин, Фотина, Фото, Юлиания.

== Мо лийын ==
''Тугак ончо: [[:Категорий:2 Вӱдшор Мо лийын]]''
* [[1833]] ий — Александр Сергеевич Пушкинын «Евгений Онегин» романже посна книга дене савыкталтын.
* [[1912]] ий — газетыште икымше гана «джаз» шомакым кучылтмо.
* [[1958]] ий — Америкын президентше Эйзенхауэрын темлымашыже почеш НАСА тӧнежым почмо. Тудо космонавтикым вияҥдаш полшышо эн кугу организацилан шотлалтеш. 

== Кӧ шочын ==
''Тугак ончо: [[:Категорий:Вӱдшор тылзын 2 кечынже шочшо-влак]]''
* [[1910]] ий — С. Эман (С. И. Ибатов), критик-литературовед.
* [[1936]] ий — Евдокия Васильевна Товашова, шанчыеҥ, Марий Элысе ял озанлыкын сулло пашаеҥже. [[Морко кундем]] [[Нуръял Корамас]] ялыште шочын. Паша корныжо тӱҥ шотышто [[Марий кугыжаныш университет]]ыште эртен. [[Ял озанлык шанче кандидат]] марте шуын. 
* [[1975]] ий — [[Иванов, Александр Леонидович]] (Саша Иванов), марий [[гармоньчо]] да [[мурызо]]. Шернур кундемыште шочын. 2004-ше ийыште тудо «Такмак он» республикысе конкурсышто призёр-влак радамыш лектын. Поснак гармонь дене калык муро-влакым шоктен мурымыж дене кумдан чапланен.

== Кӧ колен ==
''Тугак ончо: [[:Категорий:Вӱдшор тылзын 2 кечынже колышо-влак]]'''

== Калык пале ==
'''Фотиньян кечыже'''. Тиде кечын тавысе вÿд юзо виян лиеш, маныныт. Сандене тавысе вÿд дене кидым, шÿргым шÿялтеныт. Тыгак кечывал кечын вынер тувырым, солыкым але ургаш ямдылен пыштыме куэмым тÿжваке луктыныт. 
{{commonscat|2 April}}

[[Категорий:2 Вӱдшор]]
