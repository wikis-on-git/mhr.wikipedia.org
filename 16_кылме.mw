{{Кылме}}
'''16 Кылме''' — [[григориан кечышот]] почеш идалыкын 320-шо (кужемдыме ийлаште 321) кечыже. Идалык пытыме марте 45 кече кодеш.
== Пайрем-влак ==
* Тӱрлö юмынйӱла, национальность дек чытымашым ончыктымо кече палемалтеш.
* Проектировщикын кечыже
== Лӱмгече ==
Шке лӱмгечыштым Александр, Богдан, Федор, Анна, Евдокия лӱмым нумалше-влак палемдат.
== Мо лийын ==
''Тыгак ончо: [[:Категорий:16 Кылме Мо лийын]]''
* [[1848]] ий — Лондонышто композитор Фредерик Шопенын пытартыш концертше лийын.
* [[1933]] ий — Совет Ушем да США коклаште дипломатический кылым пеҥгыдемдыме.
* [[1945]] ий — ЮНЕСКО ушемым почмо: тудо наука, тÿвыра да образований йодыш-влакым рашемдымаште тырша.
* [[1965]] ий — «Венера-3» корабльым космосыш колтымо.
===Марий тӱняште===
* [[1970]] ий — [[Йошкар-Ола]]ште троллейбус транспорт кучемым почмо.
== Кӧ шочын ==
''Тыгак ончо: [[:Категорий:16 Кылме Кӧ шочын]]''
* [[1912]] ий — [[Алексей Николаевич Семёнов]] ([[Алексей Эрыкан]]), марий серызе, «Кучедалме тулеш» да «Чолпан Иван» роман-влакын авторжо. Шочмо верже Урал велысе Арти кундем Андраул ял. 1937-ше ийыште репрессийыш логалын, тудым ссылкыш колтеныт: туштак ӱмыржӧ лугыч лийын. [[1957]] ийыште ӱмыр лугыч лийын.
* [[1920]] ий — Галина Александровна Новикова, эмлызе да Кугу Ачаэл сарын геройжо, Россий Федерацийын сулло эмлызыже шочын. 1942-шо ийыште шочмо Озаҥ оласе мединститутым тунем пытарымек, 22 ияш самырык ӱдыр сарышке каен. Лӱддымылыкым ончыктымылан, ятыр еҥым колымаш деч утарымыжлын, эмлымыжлан тудым Йошкар Шӱдыр орден дене палемденыт. [[Марий Эл]] Республикысе тӱҥ эмлымверыште шуко ий невропатологлан ыштен. 
* [[1947]] ий — Нина Григорьевна Османова, актриса, Марий Элын сулло артисткыже палемда. Шочынжо тудо Мари-Турек кундем Мари-Китня ялыште. Усталык дене кылдалтше пашаже [[М. Шкетан лӱмеш Марий калыкле драме театр]]ыште тӱҥалын, варажым 8 ий [[Марий самырык театр]]ын сценыштыже шуйнен. Тиде жапыштак республикысе [[тӱвыра да сымыктыш колледж]]ыште туныктыш семын тыршен. «Аршаш» ансамбльын режиссёржыланат пашам ыштен. 
* [[1974]] ий — Елена Геннадьевна Мочалова, актриса. У Роҥго кундем Шӱдысолаште шочын. 1998-ше ийыште тудо [[М. Шкетан лӱмеш Марий калыкле драме театр]]ын сценыштыже модаш тӱҥалын. Икымше театр сезоныштак Елена Геннадьевна «Ачийжат-авийжат» спектакльыште Ведесан рольжым устан чоҥен, умбакыже тудым Чавайнын «Окса тулышто» Очийын, Арбанын «Кеҥеж йӱдыштӧ» Катян рольыштыжо ужаш лийын.  
* [[1974]] ий — [[Сергей Александрович Пчёлкин]], [[гармоньчо]]. Морко кундем Волаксолаште шочын. Шокташ 1 номеран школ-интернатыште, а вара сем колледжыште тунемын. Кызытсе пашажат тӱвыра алан дене кылдалтын, Сергей Пчёлкиным чӱчкыдын концертлаште ужаш лиеш. 
== Кӧ колен ==
''Тыгак ончо: [[:Категорий:16 Кылме Кӧ колен]]''

== Калык пале ==
Аннан кечыже. Тыгай калыкпалым эскереныт: ондак вочшо лум тиде кечын шула гын, шушаш ийыште кинде лектыш сай лиеш, чот йÿштö гын – шужен ий вуча. 
{{commonscat|16 November}}

[[Категорий:16 Кылме]]
