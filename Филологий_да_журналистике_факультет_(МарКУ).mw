[[Файл:ФФЖ логотип.jpg|thumb|Факультетын ойыпшо]]
[[Файл:Удалов А.М..jpg|200px|thumb|Факультет декан Александр Удалов]]
'''Филологий да журналистик факультет''' ({{lang-ru|''Факультет филологии и журналистики''}}), [[2008]] ий [[1 Сӱрем|Сӱрем тылзын 1-ше кечынже]] шочын. [[МарКУ]]-н историк-филологий да [[МКПИ]]-н гуманитар факультетше негызеш ышталтын.  Педагогик Институтын пӧртыштыжӧ 3-шо пачашыште факультет верланен. [[Декан]] - Удалов Александр Михайлович.
== Пӧлка-влак ==
=== Филологий ===
Филологий пӧлкам тунем пытарыше-влак "Филолог. Преподаватель" квалификацийым налыт. [[Курык марий йылме]] дене специализаций уло. Филолог-влак гуманитар шинчымашын, тӱвыран, йылме-влак кокласе йодыш-влакшым шымлат. Студент-влак йылме-влак, российысе да йотэлысе литератур дене шинчымашым налыт; университетым пытарымек, шанче-шымлымаш да моло пашашкат ушнен кертыт.
=== Руш йылме да литератур ===
Руш йылме да литератур пӧлкам тунем пытарыше-влак "Руш йылмым да литературым туныктышо" квалификацийым налыт. "Тӱнямбал да художественный культур", "Руш танле культур"({{lang-ru|''Русская православная культура''}}) спецализаций-влак улыт. Студент-влак руш йылмым да литературым туныкташ ямдылалтыт. Тиде пӧлкаште психологий, педагогик, у йӧн-влакым кучылтын урокым эртарымылан туныктат. 
=== Журналистик ===
Журналистик пӧлкам тунем пытарыше-влак "Журналист" квалификацийым налыт. "Периодическая печать" да "Радиовещаний" специализаций-влак улыт. "Журналист" квалификацийым налше-влак газет, журнал, радио ден телевидений пашам, пашан эртымгорныжым шымлат, увер-влакым погымо, ямдылыме да савыктыме нерген келге шинчымашым налыт. 
== Кафедра-влак ==
Кызыт филологий да журналистик факультетыште кум кафедр уло: 
* руш да йот элысе литератур ({{lang-ru|''русской и зарубежной литературы''}}) (профессор Татьяна Аркадьевна Золотова вуйлата), 
* руш да чумыр йылмешинчымаш ({{lang-ru|''русского и общего языкознания''}}) (Георгий Николаевич Валитов вуйлата), 
* журналистик (Олег Николаевич Тихонов вуйлата). 
Кафедрылаште литератур, руш йылме, руш йылмым туныктымо методике, журналистик дене аспирантур-влак пашам ыштат. 
Тыгак, факультетыште "Журналистик", "Руш йылме да литератур" пӧлкалаште заочно туныктат.
Шанче лӱм да степеньым налше еҥ-влакын чотышт - 90%, нунын коклаште шанче доктор, профессор-влак - 20%.
== Клуб да ушем-влак ==
* Эше историк-филологий факультетыштак чоҥалтше да пагалымашым сулышо '''"Логос" клуб''' у факультет пелен пашам ышта. Негызым пыштыше да вуйлатыше - Сергей Александрович Журавлев. Клуб погынымашыш толшо-влак ончылгоч палемдыме теме шотышто кутырат, каҥашат. Клуб тыглай конференцийла деч ойыртемалтеш. Эн чӱчкыдын кастене эрта. Ойырымо аудиторийыште электротулым йӧрыктат, сорта-влакым ылыжтат, южгунам чайым йӱыт. Кутырымаш руш йылме дене эрта, актуальный, чотым тургыжландарыше теме-влакым авалта. Каҥашымашлашке студент-влак гына огыл, туныктышо, политик, шанчызе, кумдан палыме еҥ-влак толедат.
* '''"Сократ" клуб''' шке йырже политик дек шӱмаҥше-влакым чумыра. Чоҥышо да вуйлатыше - Евгений Валерьянович Суслов.
== Тыгак ончо ==
* [[Марий кугыжаныш университет]]
[[Категорий:Марий кугыжаныш университет]]
