[[File:Алеко Юзыкайн - Алексей Михайлович Юзыкайн - Aleko (Aleksey) Yuzykayn.jpg|thumb|Алексей Михайлович Юзыкайн]]
[[File:Алеко Юзыкайн (Алексей Юзыкайн, Aleko Yuzykayn, Aleko Juzõkain) марий юнкор-влак дене пырля 01.jpg|thumb|Алеко Юзыкайн марий юнкор-влк дене пырля]]
[[File:Марий юнкор слет.jpg|thumb|Марий юнкор слет]]

== Илышкорныжо ==

[[Пошкырт Эл|Пошкырт Республик]] [[Краснокам кундем (Пошкырт Эл)|Краснокам кундем]] [[Чормак]] (рушлаже - ''Еноктаево'') ялыште 20.04.1943 ийыште шочын. [[1961]] ийыште Арлан кыдалаш школым пытармеке комсомол путевко почеш [[Стерлитамак]] олаште химий заводым чоҥымашке каен. Асфальтировщиклан, электриклан ыштен. Кум ий [[Тыныс тептеҥыз]]ысе сарзыфлотышто служитлен. 1965 ийыште [[Озаҥ кугыжаныш университет]]ышке тунемаш пурен.

Пашагорныжым [[Морко район]]ысо "Колхозная правда" газетын литератур шотышто пашаеҥже семын тӱҥалын. Кӱшыл туныктыш шотышто дипломым налмеке, 1969 ий гыч "[[Ямде лий]]" пионер-влаклан газетыште тӱҥалтышыште вуйыншогышо секретарьлан да вара тӱҥ редакторлан 20 ий наре тыршен. 1930 ийлаште савыкталтше "[[Пионер йÿк]]" журналым угыч савыкташ тӱҥалмын инициаторжо лийын (1986 ийыште). Тиде журналын (1996 ий гыч - "[[Кече (журнал)|Кече]]") тӱҥ редакторжылан 1998 ий марте пашам ыштен. 1998–2002 ийлаште "Родничок" лӱман рушла йоча газетым шочыктен да савыктен. Алеко Юзыкайнлан кӧра 1992 ийыште "[[Марла календарь]]" савыктышым уеш савыкташ тӱҥалме (ончыч [[1907]]–[[1913]] ийлаште савыкталтын). Шкеже тудо Марла календарьын 3 номержым лукто – 1992, 1995 да 1997 ийлаште.

15.05.2004 ийыште каен, Чормак ялысе шӱгаралаште тоялтын.

[[Категорий:Марий серызе-влак]]
