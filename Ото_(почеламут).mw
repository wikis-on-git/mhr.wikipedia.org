Тиде [[Сергей Григорьевич Чавайн|Сергей Чавайнын]] возымо "Ото"-почеламутшо - икымше марла возымо почеламут. С. Чавайн тидым [[Озаҥ учитель семинарий|Озаҥ учитель семинарийыште]] тунеммыж годым [[1905|1905]] ийын [[2 чатлама|2 чатламаште]] возен.


:Ик тымык ото уло мемнан элыште,<br>
:Шога тудо ото кугу ер серыште.<br>
:Тушто ладыра деч ладыра пушеҥге кушкеш.<br>
:Тушто мотор деч мотор саска шочеш.<br>
:Тушто, ужар лышташ лоҥгаште, шӱшпык мура,<br>
:Тудо ото гыч ерышке яндар памаш йога.<br>
:Тушто шудыжат ужаргырак,<br>
:Тушто пеледышыжат сылнырак.<br>
:Тудо отым мый йӧратем,<br>
:Тушто пушеҥге руышым мый вурсем.

[[Category:!Main category|Ото]]
