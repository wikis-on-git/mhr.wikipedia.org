{{Викификаций}}
'''Татьяна Пчёлкина''' ([[6 Шорыкйол]] [[1970]], [[Морко кундем]] Кабаксола ял) — [[марий]] [[Почеламутчо|почеламут мастар]]. Ӱдыр тукымлӱжӧ - Иванова. [[1985]] ийыште [[Себеусад]]ысе 8-ияш школым тунем пытара, [[Йошкар-Оласе медицин колледж|Йошкар-Оласе медицин училищыш]] тунемаш пура. 1989 гыч 2003 ий марте тазалык аралтыш системыште пашам ыштен. Кызыт [[Кугарня (газет)|"Кугарня" газетын]] обозревательжылан ышта.
== Усталык паша ==
Татьяна Пчёлкина эше школышто тунеммыж годымак почеламут-влакым возгалаш тӱҥалын, [[«Ямде лий» газет]]ын юнкоржо лийын. Медицин училищыште тунеммыж годым "Сылнымут шыже" ("Литературная осень") семинар-каҥашымашлаште шуаралтын. [[1992]] ийыште кугу почеламутгорныш шогалеш — [[Марий книга савыктыш]]ыште "Памаш сем" лӱан почеламу ойпогыжо лектеш. Почеламутлажым газетлаште, [["Ончыко" журнал]]ыште, "Эрвий" альманахыште савыктат. Татьяна Пчёлкинан почеламут-влакшым [[Эстон йылме|эстон йылмыш]] кусарыме, [[Таллин]]ыште савыктыме.
== Чап ==
"Мӧр чурий" да "Кечын шӱмжӧ" почеламут книга-влаклан Татьяна Пчёлкиналан 2002 ийыште [[Олык Ипай лӱмеш кугыжаныш премий]]ын лауреатше лӱмым пуымо. Тыгакак 2006 ийыште Марий Эл Республик тӱвыр министерствын Чап таныкше дене палемдалтын.
== Тӱҥ произведенийже-влак ==
* Памаш сем : почеламут-вл. Йошкар-Ола, 1992. 32 лашт.
* Мӧр чурий : почеламут-вл. Йошкар-Ола, 1999. 64 лашт.
* Кечын шӱмжӧ : почеламут-вл., поэма. Йошкар-Ола, 2002. 56 лашт.
* Почеламут-влак // Ончыко. 2005. №9. 81-85 лашт.
=== Эстон йылмыш кусарымашыште ===
* Йӧратем ман шон ; Чон юалгымаш : стихи / пер. А.Валтона // Kuum ӧӧ. Таллин, 2005. 666-671 лашт.
== Илышыж да усталыкше нерген возымо ==
* Эманова А. Кугу тӱняште изи пайрем // Кугарня. 2000. 15 дек.
* Егоров В. Шӱм чоным йомартле мурызыжо // Ончыко. 2001. №2. 175-177 лашт.
* Сабанцев Г. "Сылнымут огеш лий гын тӱняште, мо куан чонемым луштара?" // марий Эл. 2002. 27 сент.
* Илибаева М. "Чоныштем кечыйол гай волгыдым шижам" // Марий Эл. 2004. 3 сент.
== Кылвер-влак ==

== Негыз ==
* Писатели Марий Эл : биобиблиографический справочник / сост.:А.Васинкин, В.Абукаев - Йошкар-Ола: Марий книга савыктыш, 2008. - 513-514 лашт.


[[Категорий:Олык Ипай лӱмеш кугыжаныш премийын лауреатше]]
[[Категорий:Тиштер почеш палыме еҥ-влак]]
[[Категорий:Почеламутчо]]
[[Категорий:6 Шорыкйол Кӧ шочын]]
