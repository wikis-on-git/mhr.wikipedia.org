{{Сӱрем}}
'''25 Сӱрем''' — [[григориан кечышот]] почеш идалыкын 206-шо (кужемдыме ийлаште 207) кечыже. Идалык пытыме марте 159 кече кодеш.

== Пайрем-влак ==
* {{Флагификаций|Даний}} — Истедский кучедалмаш.
* {{Флагификаций|Испаний}} — Галисия кече.
* {{Флагификаций|Коста-Рика}} — Гуанакасте кече.
* {{Флагификаций|Тунис}} — Республик кече.
* {{Флагификаций|Пуэрто-Рико}} — Конституций кече.
* {{Флагификаций|Белоруссий}} — Тул ваштареш кучедалше службын кечыже.
* {{Флагификаций|Россий}} — Следственный органыште тыршыше-влакын кечышт.

== Лӱмгече ==
* Католик лӱм-влак: Христофор, Яков.
* Танле (православный) лӱм-влак: Антон, Арсений, Вероника, Гавриил, Иван, Мария, Михаил, Фёдор.
== Мо лийын ==
''Тугак ончо: [[:Категорий:Сӱрем тылзын 25 кечынже мо лийын]]''
===Марий тӱняште===
* [[1954]] ий — [[Марий Тӱрек кундем]] [[Косолоп]] селаште писатель [[Богословский, Дмитрий Фёдорович|Димитрий Орай]]лан чапкӱым почыныт.
===Тӱня мучко===
* [[1947]] ий — Прага олаште самырык-влакын да студент-влакын икымше тӱнямбал фестивальышт эртен.

== Кӧ шочын ==
''Тугак ончо: [[:Категорий:Сӱрем тылзын 25 кечынже шочшо-влак]]''
* [[1926]] ий — Илья Яковлевич Яковлев, Морко кундем Курыкйымал ялыште озанлык вуйлатыше, Марий Эл Республикысе ял озанлыкын сулло пашаеҥже. 13 ияш годымжак «Йошкар Патыр» колхозышто счетоводлан пашам ышташ тӱҥалын. 18 ийым темымеке Кугу Ачамланде Сарышке каен. 1956-1987-ше ийлаште «Сталинград»/»Рассвет» колхозын вуйлатышыже лийын. «Знак Почёта» да Йошкар Знамя Паша орден дене палемдалтын.
* [[1955]] ий — Раиса Лукияновна Яшметова, тӱвыра пашаеҥ, [[Марий Эл Республикысе сымыктышын сулло пашаеҥже]]. Морко кундемысе Кожлаер ялыште шочын. Шинчымашым Йошкар-Оласе сем училищыште да Озаҥысе консерваторийыште поген. Марий кугыжаныш филармонийын художественный вуйлатышыже лийын, тыгак тӱҥ вуйлатыше сомылымат шуктен, музык училищыштат вуйлатыме пашам вӱден. Лач тудын вуйлатымыж почеш «Чолга шӱдыр», «Новое поколение выбирает», «Звёзды над Кокшагой» лӱман фестиваль-влак эртеныт. 
* [[1961]] ий — Владимир Викторович Ермаков, ял озанлык пашаеҥ. Шкеже тудо У Торъял кундем гыч. Паша корныжо шочмо районысо «1 май» колхоз дене кылдалтын: тыште тудо экономистлан шога. Мер пашаштат Владимир Викторович кугу пагалымашым сулен: 8-ше Марий погынын делегатше лийын.

== Кӧ колен ==
''Тугак ончо: [[:Категорий:Сӱрем тылзын 25 кечынже колышо-влак]]''

== Калык пале ==
* '''Проклын кечыже'''. Калык ой почеш, тиде кече деч вара эрдене шолдыра лупс возаш тӱҥалеш. А Прокл кечын вочшо лупс пайдалылан шотлалтын, тудо чыла чер дечат эмла – маныныт.
* Марий-влакат [[лупс]]ым онченыт. Эрдене лупс вичкыж, [[йӱр]] толшашлан.  Эрдене лупс шолдыра шырчан гын – оярлан. Йӱдым лупс возеш гын, йӱр вашке ок лий. 

{{commonscat|25 July}}

[[Категорий:25 Сӱрем]]
