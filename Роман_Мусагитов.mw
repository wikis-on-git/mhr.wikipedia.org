'''Мусагитов Роман Тимиршинович''' [[2 январь]]ыште [[1981]] ийыште Пошкырт кундем Илиш район Анач ялеш шочын кушкын. 

Роман Мусагитов [[1997]] ийыште, Анач кыдалаш школым тунем пытарымек, Благовещенск оласе педагогический колледжыш социальный педагоглан тунемаш пура. 2002 ийыште тунем пытарымек тыштак туныктышылан кодеш. 2004 ийыште Пӱрӧ пединститутым пытарен. Колледж пелен "Келшымаш" куштышо-мурышо ансамбльын вуйлатышыже лийын. 

Школышто тунеммыж годым мураш тӱҥалын. Шуко конкурслаште участвоватлен. Регион-влак кокласе "Яндар йӱк", "Ший памаш" конкурс-влакын лауреатше улеш. 2008 - 2016 ийлаште Олег Славин дене пырля Пошкырт, Татарстан, Пермь, Свердловск кундемлаште концерт дене лийын. Концертлаште шке возымо мурыжо-влакымат йоҥгалтарен. 

2014 ийын сентябрь тылзе гыч Благовещенск олан 6-шо номеран школышко туныктышылан тӱҥалын.

2021 ий август тылзыште 4 номеран школыш директорлан шогалтеныт.

Ешан. Ватыже - Евгения Владиславовна (прокуратура пашаеҥ) ден пырля эргым Егорым да ӱдырым Софьям ончен куштат.

[[Категорий:Марий туныктышо-влак]]
