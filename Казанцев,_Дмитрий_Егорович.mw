Казанцев Дмитрий Егорович - филологий наука доктор (1989), профессор (1992), Марий Эл Республикын сулло калык пашаеҥже (1991), Россий Федераций кӱшыл профиссиоональный почётан пашаеҥже. 
Шернур район, Мустай ялеш 1932 ий пургыж тылзын 20-шо кечыштыже шочын. Ялысе  шымияш школым Чап грамота дене пытарымеке, тудо Шернур педущилищыш тунемаш РСФСР  школын заслуженный туныктышыжо, Мустай школын учительже 
Василий Михайлович Мамаевын каҥашыже почеш экзаменым кучыде пурен.
Ты уилищым отличиян диплом дене 1952 ийыште тунем пытарыше самырык чолга туныктышым шке кундемысе Койсола шымияш школыш историйым, географийым, элнан конституцийжым туныкташ колтат. Ронон, школын ӱшаныштым сулен гынат, илыш оравам поктен шуаш тыршен, 1953 ийыште кугырак образованиян туныктышо лияш шонен пышта, историй да филологий факультетысе марий йылме да литература пöлкан студентше лиеш. Дмитрий Егорович чыла шотыштат эре ончыл радамыште лийын, вич ийыште чыла, икте кодде, предмет дене зкзаменыште эн кӱкшӧ отметкым веле наледен. Духовный оркестрыште шоктен, неле атлетике секцийыште кап-кылжым шуарен, ту жапыште чапланыше марий хорыш кугу кумыл дене коштын. Моткоч сайын тунеммым да кружоклаште тыршымыжым шотыш налын, ик жапыште Д. Казанцевым сталинский стипендиатлан ойыреныт, оксан икмыняр ужашыжым шуко икшыван аважлан пуэн шоген. 
1958 ийыште кок йошкар дипломан Дмитрий Егоровичым Шернур кыдалаш школын коллективше вашлиеш. Ик ий гыч профессор  Н. Т. Пенгитов ончычсо тале студентшым кафедр пеленсе аспирантурышко тунемаш ӱжеш.
Икымше шымлыме пашаштыжак йошкар-ола говорын йÿк системыж нерген кандидатлык диссертацийыштыже, самырык ученыйын ойыртымже, пе‰гыде шанче негызлымашым йöратымыже раш койын. Кеч-могай пашам кыртмен ышташ тунемше самырык ученый умылен: диалектысе тÿрлö характеран факт-шамычым чатка системыш кондыде да нунылан исторический умылтарымашым пуыде возымо шымлыме паша лудшо-влакым пешыжак ок куандаре, авторын лÿмжымат ок чапландаре, шке шинчымашым шагал кумда‰да, шанчылан пайдамат ситышын ок пу. Д.Е.Казанцев, лÿдде, öрын шогыде, шке уш-акыл вийжылан ÿшанен, йошкар-ола говорын йÿк составшым, ойлымо годым тудын вашталтмыжым, курымла гоч вия‰ толмыжым кумда историко-лингвистический (финн-угор, тюрк да славян) могырым моткоч раш почын пуэн. Путырак сай ак диссертацийым аралыме годымат Тарту университетын конференц-залыштыже ик гана веле огыл йо‰галтын. Официальный оппонент академик П.Аристэ палемден: «Д.Е.Казанцевын диалектологий дене возымо ик эн сай паша». 
Д.Е. Казанцевын 1979 ийыште «Истоки финно-угорского родства» книгажым элыштына веле огыл, чек вес велнат кÿкшын акленыт. Теве кузе моктен ойлен М.В. Ломоносов лÿмеш Москвасе кугыжаныш уневерситетын финн-угор кафедрын профессоржо А.И. Кузнецова: Д.Е. Казанцевын «Историки финно-угорского родства» шымлымашыжым студент, аспирант да чыла моло самырык шымлызын эреак лудын шогымо (настольный) книгаштлан шотлыман». Ты шымлымаште финн-угор калык-влакын акрет годымсо илем верышт, илен-толын, нунын эркын-эркын шелалтмышт да мланде ÿмбалне тÿрлö верыште лекмышт нерген ойлалтеш.
1985 ийлаште уста учёный Д.Е. Казанцев «Формирование диалектов марийского языка. В связи с происхождением марийцев» серыпле монографийым савыктен. Мемнан эрасе II-III курымла гыч тÿ‰алын XVIII курым марте марий йылмын, тудын диалектше-шамыч вия‰ме корныштым, археологий, этнографий, историй материал-влакым  негызеш ÿшандарыше иктешлымашым ыштен. Ты паша Д.Е. Казанцевын 1989 ийыште Тарту университетыште аралыме «Историческая диалектология марийского языка. (Образование диалектов и сравнительно-историческое описание их фонетики)» докторлык диссертацийын негызше лийын.
Марий кугыжаныш университетын профессоржо Д.Е. Казанцев у курым тÿ‰алтыште икмыняр вес проблемым шымлымашке куснен, ты йодышым рашемдаш материалым чарныде поген. Ты пашан лектышыже – 2010 ийыште лекше «Типологии и универсалии языков: история и современное состояние. Ч.I: Синхрония» монографий.
Д.Е. Казанцев тымарте финн-угор йылмылам, тидын шотыштак шочмо йылмынам, шымлышыла, тÿ‰ шотышто сравнительно-исторический методым кучылтын, родо-тукым йылмылаште икгай явлений-влакым, нунын акрет годсо финн-угор йылмылаште могай улмыштым да посна йылмылаште нунын кузе вия‰ толмыштлан тÿ‰ тÿткылыкым ойырен, вес йылме еш дене тÿшка-влак гыч, посак иран да тюрк йылмыла гыч, марийышке вончышо кÿсынлымö мут-влакым чарныде шымлен шоген.
Икманаш, у шымлымашыже дене профессор Д.Е. Казанцев тÿнямбалсе общий лингвистика наукам палынак пойдарен, кызытсе йылме наукын ик эн кÿлешан историко-типологический направленийышкыже изи огыл надырым пыштен.
Д.Е. Казанцев чылаже 70 утла шымлыме пашам возен, нунын коклаште – ныл монографий да кок тунемме пособий.
Филологий наука доктор, Марий кугыжаныш университетын руш да чумыр йылмышанче пöлкан профессоржо Д.Е. Казанцев самырыкше годым МарНИИ-штат пашам ыштен, тушто йылме секторым вуйлатен, Марий пединститутышто доцент, проректорат лийын, пöлкамат 17 ий вуйлатен, кызытат тудо пашаште. 
«Пашан ветеранже» медальже, «Калык просвещенийын отличникше» значокшо, сар дене кылдалтше икмыняр медальже уло. Тудо «Марий АССР наукын заслуженный деятельже» званиян, о‰еш сакыме «Россий Федерацийысе кÿшыл профессиональный образованийын Почётный пашае‰же» знакан.
