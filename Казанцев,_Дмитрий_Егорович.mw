Казанцев Дмитрий Егорович - филологий наука доктор (1989), профессор (1992), Марий эл Республикын сулло калык пашаеҥже (1991), Россий Федераций кӱшыл рофиссиоональный почётан пашаеҥже. 
Шернур район, Мустай ялеш 1932 ий пургыж тылзын 20-шо кечыштыже шочын. Ялысе  шымияш школым Чап грамота дене пытарымеке, тудо Шернур педущилищыш тунемаш РСФСР  школын заслуженный туныктышыжо, Мустай школын учительже 
Васильий Михайлович Мамаевын каҥашыже почеш экзаменым кучыде пурен.
Ты уилищым отличиян диплом дене 1952 ийыште тунем пытарыше самырык чолга туныктышым шке кундемысе Койсола шымияш школыш историйым, географийым, элнан конституцийжым туныкташ колтат. Ронон, школын ӱшаныштым сулен гынат, илыш оравам поктен шуаш тыршен, 1953 ийыште кугырак образованиян туныктышо лияш шонен пышта, историй да филологий факультетысе марий йылме да литература отделенийын студентше лиеш. Дмитрий Егоривич чыла шотыштат эре ончыл радамыште лийын, вич ийыште чыла, икте кодде, предмет дене зкзаменыште эн кӱкшӧ отметкым веле наледен. Духовный оркестрыште шоктен, неле атлетика секцийыште кап-кылжым шуарен, ту жапыште ту жапыште чапланыше марий хорыш кугу кумыл дене коштын. Моткоч сайын тунемммым да кружоклаште тыршымыжым шотыш налын, ик жапыште Д. Казанцевын сталинский стипендиатлан ойыреныт, оксан икмыняр ужашыжым шуко икшыван аважлан пуэн шоген. 
1958 ийыште кок йошкар дипломан Дмитрий Егоровичым Шернур кыдалаш школын коллективше вашлиеш. Ик ий гыч профессор  Н. Т. Пенгитов ончычсо тале студентшым кафедра пеленсе асперантурышко тунемаш ӱжеш.
