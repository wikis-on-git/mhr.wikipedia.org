== XVIII курымышто ==
[[Марий]]-влак, тӱҥ шотышто, [[Вӱтла кундем|Вӱтла]] ден [[Виче кундем]]ыште, а [[Юл]]ын пурла серыштыже [[Шур (эҥер)|Шур]] ден [[Кугу Шундыр]] кокласе верым айленыт. [[XVIII курым]]ын икымше пелыштыже марий-влак [[Озаҥ губерний]]ысе [[Чыкма уезд|Чыкма]], [[Чарла уезд|Чарла]], [[Шынчара уезд|Шынчара]], [[Яраҥ уезд|Яраҥ]], [[Озаҥ уезд|Озаҥ]] (Алат корно), [[Вӱрзым уезд]]лаште иктеш чумырген иленыт. Виче воктенат, Озаҥ уездын [[Калса]] воктенысе [[Арск]] да [[Зюрейский]] корнылаштат марий-влак лийыныт. Шагал огыл еҥ [[Урал]] воктене верланен. Уралын кечывалвелныже, [[Орынбор губерний]]ын [[Ӱпӧ уезд]]ыштыжат кугезына-влак иленыт. Озаҥ губернийысе [[Пермь провинций]]ын [[Кӧҥгыр уезд]]ыштыжат марий-влакын изирак тӱшкашт илен. [[Тобольск губерний]]ын [[Верхотурье уезд]]ыштыжат икмыняр марий кресаньык озанлык верланен.<ref>Иванов–Сануков 1998: 42.</ref>

[[1775]]-ше ийыште губерний нерген реформо лийын. Тидын деч ончыч марий калык кум губернийын 10 уездыштыже илен. Эн кугу тӱшка Озаҥ уездеш верланен. Тунам кызытсе Марий мландын пеле наре кумдыкшо Озаҥ губернийыш пурен.<ref>Иванов–Сануков 1998: 42.</ref>

[[1779]]–[[1781]]-ше ийласе реформо деч вара марий калык Озаҥ губернийысе Чыкма уездыште да [[Угарман губерний]]ысе [[Шурдӱҥ уезд]]ыште [[курык марий]]-влак иленыт. [[Олык марий]]-влак Озаҥ губернийын Чарла, Озаҥ, [[Шовакшэҥер уезд]]лаште, [[Виче губерний]]ын Вӱрзым, Яраҥ уездлаштыже мландым айленыт. [[Эрвел марий]]-влак [[Ӱпӧ губерний|Ӱпӧ]], Орынбор, [[Пермь губерний]]лаште лийыныт. Губерний нерген у реформо марий калыклан тӱшкан чумырген илаш нигунарат йӧным ыштен огыл.<ref>Иванов–Сануков 1998: 42–43.</ref>

==Литератур==
* Иванов, А. Г.–Сануков, К. Н. 1998: Марий калыкын историйже.

==Негыз==
{{Reflist}}

[[Категорий:Марий диаспоро]]
