== XVIII курымышто ==
[[Марий]]-влак, тӱҥ шотышто, [[Вӱтла кундем|Вӱтла]] ден [[Виче кундем]]ыште, а [[Юл]]ын пурла серыштыже [[Сура]] ден [[Кугу Шиндыр]] кокласе верым айленыт. [[XVIII курым]]ын икымше пелыштыже марий-влак [[Озаҥ губерний]]ысе [[Козьмодемьянск уезд |Козьмодемьянск]], [[Чарла уезд |Чарла]], [[Шанчара уезд |Шанчара]], [[Яраҥ уезд |Яраҥ]], [[Озаҥ уезд |Озаҥ]] (Алат корно), [[Уржум уезд]]лаште иктеш чумырген иленыт. Виче воктенат, Озаҥ уездын [[Калса]] воктенысе [[Арск]] да [[Зюрейский]] корнылаштат марий-влак лийыныт. Шагал огыл еҥ [[Урал]] воктене верланен. Уралын кечывалвелныже, [[Оренбург губерний]]ын [[Уфимский уезд]]ыштыжат кугезына-влак иленыт. Озаҥ губернийысе [[Пермь провинций]]ын [[Кунгур уезд]]ыштыжат марий-влакын изирак тӱшкашт илен. [[Тобольский губерний]]ын [[Верхотурский уезд]]ыштыжат икмыняр марий кресаньык озанлык верланен.<ref>Иванов–Сануков 1998: 42.</ref>

[[1775]]-ше ийыште губерний нерген реформо лийын. Тидын деч ончыч марий калык кум губернийын 10 уездыштыже илен. Эн кугу тӱшка Озаҥ уездеш верланен. Тунам кызытсе Марий мландын пеле наре кумдыкшо Озаҥ губернийыш пурен.<ref>Иванов–Сануков 1998: 42.</ref>

[[1779]]–[[1781]]-ше ийласе реформо деч вара марий калык Озаҥ губернийысе Козьмодемьянск уездыште да [[Нижегородский губерний]]ысе [[Васильск уезд]]ыште [[курык марий-влак]] иленыт. [[Олык марий-влак]] Озаҥ губернийын Чарла, Озаҥ, [[Чебоксар уезд]]лаште, [[Вяткский губерний]]ын Уржум, Яраҥ уездлаштыже мландым айленыт. Эрвел марий-влак [[Уфа губерний|Уфа]], Оренбург, [[Пермь губерний]]лаште лийыныт. Губерний нерген у реформо марий калыклан тӱшкан чумырген илаш нигунарат йӧным ыштен огыл.<ref>Иванов–Сануков 1998: 42–43.</ref>

==Литератур==
* Иванов, А. Г.–Сануков, К. Н. 1998: Марий калыкын историйже.

==Негыз==
{{Reflist}}

[[Категорий:Марий]]
