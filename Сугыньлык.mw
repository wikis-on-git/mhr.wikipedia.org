'''Завещаний''' (лат. testamentum) - физический лицан колымекыже ик могыран граждан правоотношений-влакын варасе пӱрымашыштым рашемдыше нормативный акт. 
Завещаний кагазеш возымо лийшаш да нотариусын але моло уполномоченный лицан кидпалыж дене пеҥгыдемдалтшаш.  Кажне айдемын кеч мыняр завещанийым возаш праваже уло, тыгодым кажне у возымо завещаний ончыч пеҥгыдемдыме  документым шӧра. Завещанийым возышо физический лица тиде актым вашталтен серыме нерген нигӧланат каласышаш огыл. 

Завещанийым возышо енын пашам ышен кертдыме родо тукымжын праваже пудырталтеш гын завещаний шотшышто суд ӱчашымаш лектын кертеш. Пашам ыштен кертдыме лишыл ен-влак завещаний йодмашым ончыде пайыш пурен кертыт. 

Шонен моштыдымо, але иктаж могай амаллан кӧра ушым йомдарыше физический лицан возымо завещаний юридический вийым огеш нумал. 

Завещаний почеш налме пого наследований лӱмым нумалеш.
