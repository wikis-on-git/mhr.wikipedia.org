{{Палыме еҥ
 |лӱм                 = Александр Александрович Евстифеев
 |оригинал лӱм        = 
 |сӱрет               = Meeting Vladimir Putin with Alexander Yevstifeyev 2017-04-06 02 cropped.jpg
 |сӱретын лопкытшо    = 
 |возымаш             = 6 Вӱдшор 2017 ий
 |шочмаш дене лӱм     = 
 |тыршымаш алан       = [[Марий Эл Республикын Вуйлатышыже|Марий Эл Республикын вуйлатышыжын]] пашажым жаплан шуктышо
 |шочын               = 14.05.1958
 |шочмо вер           = [[Бреды]] поселко,  [[Челябинск вел]], [[РСФСР]], [[Совет Ушем]]
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = Юлия
 |йоча-влак           = Артур, Александр
 |чап пӧлек да премий = [[Почёт орден]] (2007), [[Анатолий Конин медальже]] (2001), [[Россий Федерацийын сулло юристше]] (2001)
 |сайт                = 
 |Commons             = 
}}

'''Александр Александрович Евстифеев''' ({{Шочын|1958|05|14}}, [[Бреды]] посёлко, [[Брединск]] кундем, [[Челябинск вел]], [[РСФСР]], [[СССР]]) — [[Россий Федерацийын сулло юристше]] (2001), российыйсе кугыжаныш пашаеҥ, 21 Идым 2017 ий гыч [[Марий Эл Республикын Вуйлатышыже]] (6 апрель 2017 ий гыч Марий Эл Республикын Вуйлатышыжын пашажым жаплан шуктышо).

== Илыш корно ==
Ага тылзын 14-ше кечынже 1958 ийыште Челябинск вел Бреды поселкышто шочын. Ачаже Совет Ушем Кугыжаныш банкыште инкассаторлан ыштен, аваже — медшӱжарлан. Школым пытарыме деч вара Челябинск велысе автомобильный корно управленийыште тыглай пашазылан тыршаш тӱҥалын.

1980 ийыште Свердловскысо юридический институтым (кызыт — Урал кугыжаныш юридический университет) пытарен, 1984 ийыште — аспирантурым, «Право авторства в сфере отношений изобретательского творчества» темылан диссертацийым арален. 1999 ийыште Урал кугыжаныш юридический академийыште «Становление российского патентного права» темылан диссертацийым арален. Юриспруденций шанче доктор. 2004 ийыште Россий Федераций Виктер пеленсе Финанс академийым отличий дене тунемын пытарен (квалификаций — экономист, «Финанс-влак да кредит» специализаций.

1980-2000 ийлаште Сведловскысо юридический институтышто  граждан праван кафедрын преподавательже, доцентше, профессоржылан тыршен, следственный факультетын деканжылан, Урал кугыжаныш юридический академийын Юстиций Институтын директоржылан шоген.

2000-2002 ийлаште [[Юлсер федерал йырвел]]ыште Россий президентын полномочный представительжын алмаштышыжлан ыштен, Россий Федерацийын 15 субъектыштыже тӧртык-влакым Россий Конституций да федерал законодательстве деке шотыш кондымо пашам вуйлатен.

2002 ий Шорыкйол тылзе гыч 2004 ий Шорыкйол тылзе марте Федераций Каҥашыште Ямал-Ненец Автоном йырвел администраций деч йыжъеҥ лийын.

2004-2012 ийлаште Индешымше арбитражный аппеляционный судын председательже лийын, Моско оласе Арбитражный судын судебный актше-влакым терген, судья-влакын кӱшыл квалификационный коллегийыштын вуйлатышын алмаштышыже лийын.

Саратовысо кугыжаныш юридический академийын международный частный право кафедрын профессоржо лийын.

2014 ий Шорыкйол тылзын 30 кечынже Россий Федераций президентын кӱштыкшӧ почеш Александр Евстифеевым Моско областьысе Арбитражный судын председательжылан шогалтыме.

Действительный государственный советник Российской Федерации 2 класса улеш, [[Россий Федерацийын сулло юристше]].

50 наре шанче пашан да книган авторжо, нунын коклаште: «Гражданско-правовое регулирование в сфере технического творчества» (1985), Эволюция категории «предмет гражданско-правового регулирования» (1992); «Основные категории российского патентного права».

2016 ийыште декларироватлыме доходын кугытшо 3 млн 817 тӱжем теҥге лийын, пелашыжын — 522 тӱжем теҥге. 

== Еш ==
Пелашан, кок шочшыжо уло. Ватыже — Юлия, юридический институтым пытарен. Эргыже-влак Москваште илат. Кугуракше — Артём, Москосо юридический академийым тунемын пытарен, спецпрокурорын полышкалышыжлан ышта, изиракше — Александр, МГУ-со юрфакын студентше улеш.

== Марий Эл Республик вуйлатышын пашажым жаплан шуктышо ==
2017 ий Вӱдшор тылзын 6-шо кечынже Россий Президентын кӱштыкшӧ почеш Александр Евстифеевым Марий Эл Республик вуйлатышын пашажым жаплан шуктышылан шогалтыме. 19 Агаште 2017 ий Александр Александрович Евстифеев Марий Эл вуйлатышым сайлымашышке ушнаш кумылжо лекмыж нерген увертарен. 

Пеледыш тылзын 13 кечынже 2017 ийыште «Единая Россия» партий праймериз почеш А. А. Евстифеевым кандидатлан ойырен.

2017 ий Пеледыш тылзын 22 кечынже КПРФ партийын республикысе пӧлкан конференцийыштыже пунчалмутым луктын: КПРФ партий деч кандидатым ойыраш огыл, тидын олмеш Марий Эл Республик вуйлатышын пашажым жаплан шуктышо Александр Евстифеевлан шке поддержкым пуаш. 

2017 ий 10 Идымыште эртыше Марий Эл Республик вуйлатышым сайлымашыште Александр Александрович Евстифеев, 88,27 процент йӱкым поген шуктымеке, сеҥышыш лектын.

== Чап ==
* Российысе [[Почёт орден]] (2007).
* [[Анатолий Конин медальже]] (2001).
* РФ президентын таумутшо-влак (2003, 2006).
