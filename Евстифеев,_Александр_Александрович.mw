{{Палыме еҥ
 |лӱм                 = Александр Александрович Евстифеев
 |оригинал лӱм        = 
 |сӱрет               = Meeting Vladimir Putin with Alexander Yevstifeyev 2017-04-06 02 cropped.jpg
 |сӱретын лопкытшо    = 
 |возымаш             = 2017 ий 6 вӱдшор.
 |шочмаш дене лӱм     = 
 |тыршымаш алан       = [[Марий Эл Республик Вуйлатыше]]
 |шочын               = 14.05.1958
 |шочмо вер           = [[СССР]], [[РСФСР]], [[Челябинск вел]], [[Бреды]] посёлко
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = Юлия
 |йоча-влак           = Артур, Александр
 |чап пӧлек да премий = [[File:Orden of Honour.png|40px|Чап орден]] [[File:Medal Kony rib.png|40px|Анатолий Кониын медальже]]<br /> [[Файл:Honoured-lawyer-of-russia.jpg|20px|Россий Федерацийын сулло юристше]]<br /> Россий Федерацийын 2-шо классан чын кугыжаныш советникше (2001), РФ Президентын Таумутшо (2003, 2006)
 |сайт                = 
 |Commons             = 
}}

'''Александр Александрович Евстифеев''' ({{Шочын|1958|05|14}}, [[СССР]], [[РСФСР]], [[Челябинск вел]], [[Бреды]] посёлко) — российыйсе кугыжаныш пашаеҥ, [[Россий Федерацийын сулло юристше]] (2001), [[Марий Эл Республик Вуйлатыше|Марий Эл Республик Вуйлатышын]] пашажым жаплан шуктышо (2017 ий вӱдшор тылзын 6-шо кечыже гыч), [[Марий Эл Республик Вуйлатыше]] (2017 ий идым тылзын 21-ше кечыже гыч).

== Илыш корно ==
Александр Александрович Евстифеев [[1958]] ий [[14 ага|ага тылзын 14-ше кечынже]] Челябинск вел Бреды поселкышто шочын. Ачаже Совет Ушем Кугыжаныш банкыште инкассаторлан ыштен, аваже — медшӱжарлан. Школым пытарыме деч вара Челябинск велысе автомобильный корно управленийыште тыглай пашазылан тыршаш тӱҥалын. 

1980 ийыште Свердловскысо юридический институтым (кызыт — [[Урал кугыжаныш юридический университет]]) пытарен, 1984 ийыште — аспирантурым, «Право авторства в сфере отношений изобретательского творчества» темылан диссертацийым арален. 1999 ийыште Урал кугыжаныш юридический академийыште «Становление российского патентного права» темылан диссертацийым арален. Юриспруденций шанче доктор. 2004 ийыште Россий Федераций Виктер пеленсе Финанс академийым отличий дене тунемын пытарен (квалификаций — экономист, «Финанс-влак да кредит» специализаций. 

1980-2000 ийлаште Сведловскысо юридический институтышто  граждан праван кафедрын преподавательже, доцентше, профессоржылан тыршен, следственный факультетын деканжылан, Урал кугыжаныш юридический академийын Юстиций Институтын директоржылан шоген. 

2000-2002 ийлаште [[Юлсер федерал йырвел]]ыште Россий президентын полномочный представительжын алмаштышыжлан ыштен, Россий Федерацийын 15 субъектыштыже тӧртык-влакым Россий Конституций да федерал законодательстве деке шотыш кондымо пашам вуйлатен. 

2002 ий шорыкйол тылзе гыч 2004 ий шорыкйол тылзе марте Федераций Каҥашыште [[Ямал-Ненец Автоном йырвел]] администраций деч йыжъеҥ лийын. 

2004-2012 ийлаште Индешымше арбитражный аппеляционный судын председательже лийын, Моско оласе Арбитражный судын судебный актше-влакым терген, судья-влакын кӱшыл квалификационный коллегийыштын вуйлатышын алмаштышыже лийын. 

[[Саратовысо кугыжаныш юридический академий]]ын международный частный право кафедрын профессоржо лийын. 

2014 ий шорыкйол тылзын 30 кечынже [[Россий Федерацийын Президентше|Россий Федераций Президентын]] Кӱштыкшӧ почеш Александр Евстифеевым Моско областьысе Арбитражный судын председательжылан шогалтыме. 

Россий Федерацийын 2-шо классан чын кугыжаныш советникше улеш, [[Россий Федерацийын сулло юристше]]. 

50 наре шанче пашан да книган авторжо, нунын коклаште: «Гражданско-правовое регулирование в сфере технического творчества» (1985), Эволюция категории «предмет гражданско-правового регулирования» (1992); «Основные категории российского патентного права». 

2016 ийыште декларироватлыме доходын кугытшо 3 млн 817 тӱжем теҥге лийын, пелашыжын — 522 тӱжем теҥге. 2017 ийыште —  6 млн 160 тӱжем теҥге лийын, пелашыжын — 548 тӱжем теҥге. 2018 ийыште — 4 млн 429 тӱжем теҥге лийын, пелашыжын — 470 тӱжем теҥге. 

== Еш ==
Пелашан, кок шочшыжо уло. Ватыже — Юлия, юридический институтым пытарен. Эргыже-влак Москваште илат. Кугуракше — Артём, Москосо юридический академийым тунемын пытарен, спецпрокурорын полышкалышыжлан ышта, изиракше — Александр, МГУ-со юрфакын студентше улеш.

== Марий Эл Республик Вуйлатышын пашажым жаплан шуктышо ==
2017 ий вӱдшор тылзын 6-шо кечынже Россий Президентын Кӱштыкшӧ почеш Александр Евстифеевым Марий Эл Республикын Вуйлатышыжын пашажым жаплан шуктышылан шогалтыме. Александр Александрович Евстифеев 2017 ий ага тылзын 19-ше кечынже Марий Эл Вуйлатышым сайлымашышке ушнаш кумылжо лекмыж нерген увертарен.

Пеледыш тылзын 13-шо кечынже 2017 ийыште «Единая Россия» партий праймериз почеш А. А. Евстифеевым кандидатлан ойырен.

2017 ий пеледыш тылзын 22-шо кечынже КПРФ партийын республикысе пӧлкан конференцийыштыже пунчалмутым луктын: КПРФ партий деч кандидатым ойыраш огыл, тидын олмеш Марий Эл Республик Вуйлатышын пашажым жаплан шуктышо Александр Евстифеевлан шке поддержкым пуаш.

2017 ий идым тылзын 10-шо кечыже гыч эртыше Марий Эл Республик Вуйлатышым сайлымашыште Александр Александрович Евстифеев, 88,27 процент йӱкым поген шуктымеке, сеҥышыш лектын.

== Чап ==
* [[File:Order of Honor.jpg|10px|Чап орден]] Российысе [[Чап орден]] (2007).
* [[File:Medal Koni (white).jpg|10px|Анатолий Кониын медальже]] [[Анатолий Кониын медальже]] (2001).
* Россий Федерацийын 2-шо классан чын кугыжаныш советникше (2001).
* [[Россий Федерацийын сулло юристше]] (2001)
* РФ Президентын Таумутшо (2003, 2006).

== Кылвер-влак ==
* [https://ria.ru/spravka/20170406/1491648996.html Биография Александра Евстифеева.]{{ref-ru}}
* [http://zampolit.com/dossier/evstifeev-aleksandr-aleksandrovich/ Евстифеев Александр Александрович.]{{ref-ru}}

[[Категорий:Марий Эл Республик Вуйлатыше-влак]]
