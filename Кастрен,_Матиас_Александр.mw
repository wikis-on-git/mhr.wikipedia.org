[[Файл:M A Castrén2.jpg|thumb|Матиас Кастрен]]
'''Матиас Александр Кастре́н''' ([[2 Теле]] [[1813]], Тервола, [[Финляндий]] — [[7 Ага]] [[1852]], [[Хельсинки]]) — [[финн]] йылмызе, этнограф. Тудо неле [[туберкулез]] черлан кӧра колен. Тудын илышыже кӱчык ыле, илыш пашаже – моло ойыртемалт шогышо.

Кастренын заслугыжо: ме палена финн улмынам, тӱҥямбалне ме шкетын огынал, мемнан родо-тукымна-влак улыт. Тудын шымлымыж почеш, финн-влакын родо-тукым калыкышт улыт: самоед, хант, манси, тунгуз, суас, тюрк-влак да мучашлан монгол-влак. Тудо шуко книгам возен Лапландийыште, Карелийыште, да Сибирьыште путешествоватлымыж нерген ([[Лапландий]]ыште – [[1838]], [[Российысе Карелий]]ыште – [[1839]], Лапландийыште, [[Россий]]ыште да [[Сибирь]]ыште – [[1841]]–[[1844]], Сибирьыште – [[1845]]–[[1849]])<ref>Нойонен 2005: 58.</ref>. Нине пашалаште тудо шагал огыл йӱлам, верам, мут-влакым, муро еҥ модмаш-влакым келгын ончыкта, нуным ме тудын пашаж деч посна ала нигунамат огына пале ыле.

Кастренын возымо кугу пашаже-влаклан шотлыман самоед йылме дене грамматикым да [[Калевала]]н [[швед йылме|швед йылмышке]] кусарымым, нуно коктынат чыла могырымат кугу культурлык паша-влак лийыныт. [[1850]] ийыште Хельсинкисе университетыште [[финн йылме]] дене икымше профессорым сайлыме годым М. А. Кастреным тиде должностьышко ойыреныт. Хельсинкисе университетын профессоржо [[1851]]. Тудын финн [[мифологий]]ым кучылтман лекцийлаште [[Алексис Киви]] "Куллерво" пьесыжлан поян материалым муын. 

Шке современник-влакшылан Кастренын влиянийже кугу лийын, но кодшо поколенийланат тиде влияний изи лийын огыл. Арам огыл [[Сакари Топелиус]] "Элна" книгаштыже Кастрен нерген чот пагален воза: "Но тудо (Кастрен) пашам арам ыштен огыл: тудо шындыме цельын ужашышкыже шуын да корныжым весышке виктарен. Мӱндыр Эрвелыште да Тора Йӱдвелыште мондалтше калык-влак кызыт тӱнян шинчаончыкыжо лектыныт, нунын йылмышт рашемыныт, нунын акрет годсо памятникышт-влак аралалт кодыныт да волгалтарат финн тукым калык-влакым. – Кастрен гай еҥ-влак калыкын шамжым (сознанийжым) нӧлтат, кумылаҥдат, нунын шинчымашыштым да калык тӱнян историйыштыже нунылан чап страницым ыштат".

Колымекыже шымлымашыжым 12 том дене лукмо. [[Марий йылме|Марий-влакын йылме]], тӱвыра нерген шуко шанче пашам возен, марий грамматикымат возен. 

[[1991]] ийыште Хельсинки олаште тудын лӱмым нумалше обществе почылтын; тӱвырам вияҥдымашыште, книга, тунемме пособийым лукмо шотышто уралысе изи калык-влаклан (марий-влакланат) полша.

==Литератур==
Нойонен, Уолеви 2005: Корно йолташ-влак (М. А. Кастренын путешествийлаштыже) (И. С. Галкин кусарен).

==Негыз==
{{Reflist}}

[[Категорий:Финн-влак]]
[[Категорий:Финн йылмызе-влак]]
[[Категорий:Тиштер почеш палыме еҥ-влак]]

[[ca:Matthias Castrén]]
[[da:Matthias Alexander Castrén]]
[[de:Matthias Alexander Castrén]]
[[en:Matthias Castrén]]
[[fi:Matthias Alexander Castrén]]
[[fr:Matthias Alexander Castrén]]
[[hu:Matthias Alexander Castrén]]
[[kk:Кастрен Матиас Александр]]
[[mrj:Кастрен, Матиас Александр]]
[[ru:Кастрен, Матиас Александр]]
[[sv:Matthias Alexander Castrén]]
[[uk:Матіас Кастрен]]
