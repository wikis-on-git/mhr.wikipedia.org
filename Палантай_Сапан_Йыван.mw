[[Image:Palantai.jpg|thumb|Иван Степанович Палантай]]

'''Иван Степанович Палантай''' ([[1886]]-[[1926]]) - марий композитор, профессионал марий мызыклан негызым пыштыше еҥ.

===Илышкорно===
Палантай (чын тукымлӱмжӧ - Ключников) [[1886|1886]] ий 24 вӱдшорышто Провой кундемысе Какшамарий ялеш шочын. 
Озаҥ оласе сылнысем училище пеленсе регент-влакым ямдылыше курсым 1909 ийыште да Петербургысо Придворный капелла пеленсе дирижер-влак курсым 1915 ийыште тунем пытарен. Тыгак Моско консерваторийыште тунемын.

1909-1915 Палантай Пермь губернийысе Усолье да Лысва олалаште ила да пашам ышта. 

1918 ийыште Чарлаш (Краснококшайскыш) пӧртылеш, учитель семинарийыште мурымашым да музыкым туныкта.

Палантайын Краснококшайск педтехникум пелен чумырымо хоржо [[1923|1923]] ийыште Совет Российысе хор Олимпиадыште лийын да кӱкшӧ мастарлыкым ончыктен: Пятницкийын хоржо деч вара кокымшо верым сеҥен налын.

1925 ийыште Марий автоном велын 5-ияш лӱмгечыжым пайремлаш чот ямдылалтыныт. Палантай 180 еҥан хорым пайремыште мураш ямдылен. 

Айо концерт [[1926|1926]] ийын [[1 ӱярня|1 ӱярняште]] эртен, тушто Палантайын пайремлан лӱмын возымо "Йывырте" мурыжо йоҥген.

Палантай шуко оҥай хор произведенийым возен да ятыр марий калык мурым хорлан келыштарен: "Йывырте", "Мурызылан","Куаныме муро", "Кӱсле" да молат. 

Чот нелын черланымыжлан кӧра Палантай [[1926|1926]] ийыште колен.

===Негыз===
* "Марий Эл" газет, 26.04.2004, 25.04.2006.


[[Category:Марий композитор-влак|Палантай, Иван Степанович]]

[[ru:Палантай, Иван Степанович]]
