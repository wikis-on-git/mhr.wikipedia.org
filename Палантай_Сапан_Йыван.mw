[[File:Palantai.jpg|thumb|Иван Степанович Палантай]]

'''Палантай Сапан Йыван''' ([[1886]]-[[1926]]) - марий [[семмастар-влак|семмастар]], профессионал марий музыклан негызым пыштыше еҥ.

===Илышкорно===
Палантай (рушла лӱмжӧ йоҥга - Ключников Иван Степанович) [[1886]] ий [[24 вӱдшор]]ышто [[Провой кундем]]ысе Какшамарий ялеш шочын. 
[[Озаҥ]] оласе сылнысем училище пеленсе регент-влакым ямдылыше курсым [[1909]] ийыште да Петербургысо Придворный капелла пеленсе дирижор-влак курсым [[1915]] ийыште тунем пытарен. Тыгак [[Моско]] консерваторийыште тунемын.

[[1909]]-[[1915]] Палантай Пермь губернийысе Усолье да Лысва олалаште ила да пашам ышта. 

[[1918]] ийыште Чарлаш (Краснококшайскыш) пӧртылеш, учитель семинарийыште мурымашым да музыкым туныкта.

Палантайын Краснококшайск педтехникум пелен чумырымо хоржо [[1923]] ийыште Совет Российысе хор Олимпиадыште лийын да кӱкшӧ мастарлыкым ончыктен: Пятницкийын хоржо деч вара кокымшо верым сеҥен налын.

[[1925]] ийыште Марий автоном велын 5-ияш лӱмгечыжым пайремлаш чот ямдылалтыныт. Палантай 180 еҥан хорым пайремыште мураш ямдылен. 

Айо концерт [[1926|1926]] ийын [[1 ӱярня|1 ӱярняште]] эртен, тушто Палантайын пайремлан лӱмын возымо "Йывырте" мурыжо йоҥген.

Палантай шуко оҥай хор произведенийым возен да ятыр марий калык мурым хорлан келыштарен: "Йывырте", "Мурызылан","Куаныме муро", "Кӱсле" да молат. 

Чот нелын черланымыжлан кӧра Палантай [[1926]] ийыште колен.

===Негыз===
* "Марий Эл" газет, 26.04.2004, 25.04.2006.

[[Категорий:Марий семмастар-влак]]

[[ru:Палантай, Иван Степанович]]
