[[Файл:Станислав Шакиров.jpg|200px|thumb|Станислав Шакиров]]
'''Станислав Шакиров''' - марий эстрадын мурызыжо, семмастар. "Мари" эстраде-фольклор группын вуйлатышыже. Кызыт чӱчкыдын концерт-влакым пуа. Концерт годым чӱчкыдын гитар але шиялтыш дене шокта да мура.
== Илыш корно ==
Станислав Шакиров [[Пошкырт Эл|Пошкырт вел]] Пӯрӧ район Кужнур ялыште [[1967]] ий [[23 Ӱярня|Ӱярня тылзын 23 кечынже]] шочын. [[1985]] ийыште тыштак кыдалаш школым тунем лектын. Кок ий армийыште служитлен. Но чонжо дене мурызак лияш ӱжын. Тыгай шонымаш дене Станислав [[Йошкар-Ола]]шке толеш. Экзаменым сайын кучен, [[И.С.Палантай лӯмеш тӱвыра да сымыктыш колледж]]ыш  пура. Но тушто шуко ок тунем. Шкенжын вий-куатшым эстрадле муро-влакым мурымаште терга. 1989 ий гыч [[Марий кугыжаныш филармоний]]ыште пашам ышташ тӯҥалеш. 

[[Файл:Шакиров Мари группо дене пырля.jpg|250px|thumb|"Мари" группо дене пырля]]
Тыште тудо "Мари" лӯман эстраде-фольклор группым пога. Икымше концерт программышт ончышо калыкын кумылжым вигак налын. А вуйлатышын шыма йӯкшӧ да поро гына шинчаончалтышыже угыч да угыч сцене гоч вашлиймашке ӯжыныт. "Какшан сер ӯмбалне ломбо" - тыге маналтын поэт [[Геннадий Матюковский]]ын мутшылан возымо композитор [[Кузьма Смирнов]]ын мурыжо. Тудым марий радион фондышкыжат серен налме. Марий телевиденийысе "Шӯмсем пӧлек" передаче тудын выступленийже деч посна шагал кунам эрта. Станислав Шакировын муро-влакше чӱчкыдын [[Марий Эл Радио]]н эфирыштыже йоҥгат.

== Чап лӱм-влак ==

"Мари" группо дене пырля гастроль дене Марий Эл да пошкудо кундемлаште лиеден. Нуно марий эстрадын кӯкшытшым [[Финляндий]]ыште, [[Эстоний]]ыште, [[Венгрий]]ыште ончыктеныт. [[1997]] ийыште Станислав Шакировлан "Марий Элын сулло артистше", а [[2000]] ийыште "Марий Элын калык артистше" лӯмым пуэныт.
