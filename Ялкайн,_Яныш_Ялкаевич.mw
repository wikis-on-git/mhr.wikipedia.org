[[Файл:Яныш Ялкайн.jpg|100 × 200 пиксел|thumb|Яныш Ялкайн.]]

'''Яныш Ялкайн''' ({{Шочын|1906|10|25}} — {{Колен|17|9|1938}}) — марий кундемын тале [[серызе|серызыже]], фольклористше, [[кусарыше|кусарышыже]], этнографше, библиографше. Эреак вияҥ толшо пашаже тӱрлӧ шӧрынан. Шочмо сылнымутнам кумылым савырыше ятыр произведений дене пойдарен. Тыгак литератур шымлыме пашажат ушнен толын. Яныш Ялкайн журналист, кусарыше семынат тыршен. А ты гана Я.Ялкайнын калык ойпогым шымлыме пашажым ончен лектына. Я.Ялкайн, [[Пошкырт Эл]], Мишкан кундемысе [[Чорай ял]]ысе йорло кресаньык ешыште шочшо, самырыкнекак шуко оҥай мурым колын, лывырге ушешыже кодын. Уста еҥ-влакын сылнын муралтен колтымыштым ончыклык шанчыеҥ куанен колыштын, чон кумылжым порсынлен.
Вуйлымаш:
1.Яныш Ялкайн илышыже да творчествыже
1.1. «Чорай веллан чонем пуэм».
1.2. Николо-Березовко селаште.
1.3.Пӱрӧ олаште.
1.4. Моско университетыште.
1.5. «Сылне произведенийым ышташ пеш кугу культуран лияш кӱлеш».
1.6. «Мый поэзий верчын шкемым шым чамане, шым чамане…»
1.7. «Илышыште… мо лийме нерген каласкалем».
1.8. «Онго» роман – историко-революционный произведений.
1.9. М.Горький, марий сылнымут, Я.Ялкайн.
1.10. М.Горькийын Я.Ялкайнлан колтымо серышыже.
1.11.«Андрий Толкын» повесть нерген да повестьын чоҥалтмыже.
1.12. Я.Ялкайн да М.Джалиль.
2.Яныш Ялкайнын тӱҥ произведенийлаже.
3.Яныш Ялкайнын кусарыме книга-влак.
4.Негыз

Яныш Ялкайнын илышыже да творчествыже

 «Мыйын вием мынярлан сита, Совет Родинын чапше лӱмеш тунаре пашам ышташ тӱҥалам; кӱлеш лиеш гын, Совет Эл верч шке илышемат ом чамане»,- каласен Яныш Ялкайн Марий АССР писатель ушем правленийын 1937 ий 17 да 19 августышто эртыше заседанийыштыже.
Яныш Ялкайн (Яныш Ялкаевич Ялкаев) – марий калыкын пагалыме, лӱмло шочшыжо. Кугу ушан, данле эргыже:уста поэт, прозаик,критик-литературовед, кусарыше, публицист, этнолог, фольклорист , библиограф ,ученый мемнан культурым нолтымаште кугу пашам ыштен.
Яныш Ялкаевич Ялкайн изинекак чот шуаралт кушкын, илышыште шуко йушто-шокшым ужын, чыла йосым сенен лекташ чон куатым муын, шонымыжым пенгыдын шуктен. Эреак виян толшо пашаже турло шорынан. Шочмо сылнымутнам кумылым савырыше ятыр произведений дене пойдарен. Тыгакак литературым шымлыше пашажат ушнен толын. Журналист, кусарыше семынат тыршен.
Тыршыше ен илыш кугорныш лекташ чыла вийым пуа. Тудат тыгай чытамсыр, кожмак кумыл дене илен, ончыклык нерген ушанлын шонен.
Яныш Ялкаевич Ялкаев (Яныш Ялкайн) Пошкырт кундемысе Мишкан район Чорай луман ялеш 1906 ий 25 октябрьыште кресаньык ешеш шочын. Школым тунем пытарымекыже, волостной управыште оролын, писарьын полышкалышыжлан пашам ыштен. 1919 ийыште Николо-Березовко селаште почылтшо педкурсышто тунемын. 1924 ийыште педкурсым Пуро оласе педтехникум дене ушат, Я.Ялкайн тушко вонча да 1926 ий марте шинчымашым пога. Тыште самырык рвезе литературно-творческий пашашке пижеш, литушкем-влак дене пенгыде кылым кучаш туналеш. Йошкар-Олаште лектын шогышо «У илыш» журналыш очерк да статьяже-влакым «Пуро велын», «Пурын» лум дене воза. Тыгак сылнымутан произведенийлан возаш туналеш да Пурышто лекше «Маяк» газетеш савыкта. 1921 ийыште (Акмаев Шакыртан дене пырля) «Марий революционный мурым» возен, 1925 ийыште «Тунемше» почеламутым да вес ийынже «Вурс кайык» поэмым савыкта. 1927-1930 ийлаште Я.Ялкайн Москвасе университетыште тунемеш. Тиде жапыште «Марий ял» газетеш турло темылан серыме нылле утла статьям савыкта, марий библиографийлан материалым пога. 1934 ийыште марла да рушла «Материалы для библиографического указателя по мариоведению» да «Марий библиографий» книга-влакым луктеш. Я.Ялкайын могай айдеме улмыж нерген икмыняр енын шарнымашыже уло. Писательын ватыже – Надежда Ялкайн – пелашыжын койыш-шоктышыжо, илыш-корныжо, творческий пашаж нерген икмыняр статьям савыктен. С.Шамиева тудын каласкалымыжым дневникеш возен коден. Москваште тунемше йолташыже В.И.Самсонов, тыгак Е.Янгильдын, А.Искандаров, М.Шкетан, П.Карпов, А Андриянов писатель нерген шке статьяштым савыктеныт. Тунемаш пурымыж годым Я.Ялкайн нерген академик Орлов тыге каласен: Из ста одиннадцати работ большинство написаны удовлетворительно, небольшая часть работ написано слабо. Есть работы, написанные хорошо, но лучшую работу по - русскому языку написал не русский. Это – Яныш Ялкаев» (МарНИИ. Материалы о Яныше Ялкайне. С.2). 











































«Чорай веллан чонем пуэм….»
Писатель да ученый шочмо велже дене кугешнен, тудын дене эреак кылым кучен шоген. Пошкырт Эл Я.Ялкайнлан «кечан эл, ямле, киндан, шортнян, нефтян – чыла улан» кончен, «тушто южшат яндар, памаш вуд гае тамле», «завод йукшат шокта чыла эллан».
Кызыт Чорай села вашталтын. Больнице, кок пачашан правлений,сельсовет, культур порт, почто верланеныт. Ял мучко асфальт корно шуйна. А Культур порт да кыдалаш школ ончылно Яныш Ялкайн лумеш чапку-влак вер-шорым сорастарат. Поэт шочмо ялышкыже пытартыш гана толмыж годым чеверласыме семын «Чорай» почеламутым возен: 
                                                   Чорай веллан чонем пуэм,
                                                   Тунаре ямле тусо мланде.
                                                   Кунам,кунам ужам гын ынде
                                                   Шочалын-кушмо эр элем?
                                                   Аркаш кузалын,йырым-йыр мынь
                                                   Шогем ончалын,шер теммеш.
                                                   Эрвелне курык вуй нолталтын,
                                                   Колта саламым сур пылеш.
Я.Ялкайн шуко икшыван ешеш шочын- кушкын. Ачаж ден аважын вич удыр да кум эрге лийыныт. Ешын ойгыжо да куанже нерген 1938 ийыште возымо «Лумна» почеламутыштыжо уто шомак деч посна поэт рашемда: 
                                                Ме кушкынна,нужнаже ялын,
                                                Паша лумнам ме курым вошт
                                                Кертна чылан моштен кондалын,-
                                                Эрласе жап орла шок тошт!
Я.Ялкайнын йоча жапше,шке манмыжла, «капка пурак гаяк» лийын. Но рвезе изинекак чыла палаш тыршымыж дене ойыртемалтын. 1925 ийыште возымо «Тунемше» почеламутыштыжо поэт тыге шарна: «Кычыр-кочыр кычкырыше ош лумжат, йуштыжат, пургыжшат,вичкыж вургемат, рожын катат чактарен кертын огытыл, тудо Пуро уремым такыртен…. Школ дек». Ушеш кодыныт М Горькийын йулышо шуман Данкожо, илышыште верым мудымо Челкаш, А.Чеховын Каштанкыже, С.Чавайын Йыландаже, поро кумылан Чачавийже, А Пушкинын, Н.Некрасовын, М.Лермонтовын, А.Кольцовын, Жюль-Вернын, Ф.Куперын геройышт-влак, рвезын чоным сымыстарен, нуно шукым пален налаш ужыныт.
                                                Могай ола ден ял ила гын,
                                                Могай пасу, могай чодыра
                                                Кожла капка шенгел эллаште?
                                               А,можыч,тушто чап чара?
(«Йуксо»,1938.)
Ныл ияш туналтыш школым кум ий гыч тунем лекмек, рвезылан умбак тунемаш шонымыжым- «ал мечтажым» кудалташ логалеш. Еш кугулан Яныш 1917 ийыште пашаш ушна: ачаже тудым волостной управыш писарьлан намиен кода. Ынде рвезын илышыже путынек волость портышто, ял калык коклаште,эрта. Тыште чылажымат ужаш лийын: тора-влакын калыкым шотеш налдымыштым, ондалкалымыштым, игылтмыштым…. Тидыже илыш деке тура ончалтышым шочыктен. Граждан сар жапыште кок вий ваш тукнымат арам эртен огыл, рвезын ушешыже мондаш лийдыме кышам коден. 
1919 ийыште Янышын аваже Айсылтан черланен кола. Ешыште эн изи икшыве-влак Яныш ден Алкима шужарже Сахаровка луман руш ялыште верланыше школ-коммунышко логалыт. Тыште рвезылан умбакыже тунемаш кумда корно почылтеш. Тудо туннемаште чот тырша, сылнымутан литературым шуко лудеш.
Школышто йоча-влакым поро пашалан туныктат. Икшыве-влак сад-пакчаште, сурт-оралтыште кертмышт семын тыршат, тулыкеш кодшо салтак вате-влаклан полшаш коштыт, шке мастарлыкыштым сцене гоч ончыктат: концертым, спектакльым шындат. Я.Ялкайнын тиде жапысе илышыже «Андрий Толкын» повестьлан негыз лиеш.
Ончыклык писатель школ-коммунышто ик ий утларак ила. 1921 ий январьыште тудо Николо-Березовко селаш почылтшо педагогический курсыш тунемаш пура.




























Николо-Березовко селаште
Педкурс 1920 ийын август кыдалне Михайло-Архангельский монастырь олмеш лиеш. «Андрий Толкын» повестьыште Николо-Березовко селам Чолмансола лум дене пуымо: «Чолмансола деч ик уштыш пелне, курыкан да чодыран верыште, ожнысо монастырь шинча Тушко  кугыжа годым Миколо юмылан кумалаш …. марий-влак куто гане коштыныт. Ынде тыште курс почылтын. Курсышто Упо ,Озан (Казань, Вятка, Пермь марий-влак тунемыт…»
Педкурсыш 15-16 ияш рвезе ден удыр-влакым погеныт. Тунемше-влак туналтыш жапыште начарын илат. Нуно паек шотеш кремга киндым, изишак шылым,шурашым, шинчалым налын шогат. Тыгай неле илышым чытен кертде, южо тунемше педкурсым кудалтен кая. Адакшым монастырь пашам ыштен огыл гынат, тушто монашке-влак иленыт, у илышлан нуно турло чаракым ыштылыныт .Но педкурсым (варажым педтехникумым) пашам сайын виктарен моштышо, кугу шинчымашан ен – Л.Я.Мендияров вуйлата. Самырык калык тунемме деч посна ял озанлык пашаш ушна,пакчасаскам ончен кушта,мастерскойышто илышлан мо кулешым шке ямдыла…. Туныктышо-влакын радамыштат пенгыдемеш. Озан гыч марий йылмым туныкташ В.М.Васильев толеш. Ончыкылык туныктышо-влак педагогика ден психологийым, историй ден литературым, математика ден физикым тунемыт,графический искусство,музыкат ордыжеш огыт код. Педтехникумышто марий да руш хор-влак чапланат. Тунемше-влак концерт,спектакль,лекций дене марий яллаш лектын коштыт.
Я.Ялкайнын педкурсышто тунеммыж годым ачаже кола. Шочмо суртеш Алика ден Ална акаже-влак гына кодыт. Япон самурай-влак ваштареш кредалмаште (Волочевка курыкым налме годым) йоратыме Янгыбай изаже вуйжым пышта.
1924 ийыште Николо-Березовко селасе марий педтехникумым Пуро оласе педтехникум дене пырля ушат.Ынде Я.Ялкайн шочмо селаж деке лишкырык лиеш.















Пуро олаште
Ола эрвел марий-влакын рудо верыштлан шотлалтын. Тудым 1663 ийыштак Ош Виче энерын пурла серешыже чоненыт. Тушто революций деч ончычак Пуро инородческий учительский школышто марий учёный-влак В.М.Васильев, Г.Г.Кармазин, просветитель-влак Л.Я.Мендияров,Н.М.Орлов да молат тунемыныт.
20-шо ийлаште Пуро педтехникумым писатель-влак С.Ибатов (Эман),А.Асылбаев (Асаев), М.Аюпова тунем лектыт,тыштак,Йошкар-Оласе педтехникумыш кайымешкыже,композитор А.Искандаров тунемеш.
Я.Ялкайн Пуро олаште 1924-1926 ийлаште шке шинчымашыжым нолта. Тиде кундем, тиде жап тудын произведенийлаштыже ятыр верым налыт.
Я.Ялкайн тысе пуртус ямым йоратен,поснак эрвел марий-влак дене чак кылдалтше Ош Виче энерым,тушто чон ласкалыкым муын. «Ужар жап» повестьыштыже тыге воза: Пеш ямле Ош Виче умыр июнь йудышто!Умбалне,мундырнак,шола велыште,вуддын ик ужашыже у вургене окса гай йылгыжалт кия,теве тудо верыште параходын кок пачашан чевер тулжо-влак утыр лишемыт, тудын велыш шем орманчым вудыш шарыше кугу чодыра йывыртен онча,гармонь ден такмак йукым йоктарен волтышо ял-влакат саламым колтат, бакенщик-влакын землянкышт воктен кочкыш шолтымо изи тул-влакат кошар йылмышт дене солык семын рузалтен ужатат…...»
Ош Виче энер самырык енын чоныштыжо поэтический кумылым луктеш:
Ош Виче вудышто сай,
    Пристаньым толкын рупша,
Мурамже олык упшан-
Ош Виче вудышто сай.
 Ший пароход кожгана….
Я.Ялкайын педтехникумышто туннемыж нерген Алкима шужарже тыге шарна: «Ме изам дене изи гына полемыште иленна.Телым вашке пычкемышалтеш,тулым чукташ кулеш. А тулжо – шикшешт йулышо керосин лампе.Ме коктынат устел воктене урокым ямдылен шинчена. Яныш мо кулешыжым писын гына ыштен пытара да моло пашалан пижеш: книгам лудеш,ала-мом серкала. Мый малаш возам,а тудо устел воктенакшинчен кодеш. Помыжалтме годым ужам:эшеат возын огыл,серкален шинча. Мом возымыжым лач каласен ом керт, но иктым раш шинчем:ты жапыште изам марий йылме кружокыш коштын,пырдыжгазетым лукташ полшен,тудлан турло материалым ямдылен,почеламутым сераш туналын».
Пуро педтехникумышто Я.Ялкайн тунемме дене ончыл радамыште ошкылеш,литературно-творческий пашашке пенгыдын ушна,марий,татар,башкир литушем-влак дене пенгыды кылым куча,фольклор ден этнографий деке шуманеш,келге шинчымаш верч тырша,калык коклашке у культурым шарен колтымаште кумылым ончыкта. 
Педтехникумышто литкружок член - влакын творчествыштым лудшо-влак коклаш шарыше «У вий» журнал чаплана. Я.Ялкайн редколлегийын ик чулым тыршышыже лиеш. Журналым сорастараш преподаватель-влак полшен шогат.
Кружокын пашаж нерген шке жапыштыже Йошкар-Олаште лектын шогышо  «У илыш» журналат возен: «Кружокышто занятийым сайын шоналтен ямдылыме план почеш эртареныт,сылнемут илышым эскерен шогаш да тудым лончылен мошташ тунемыныт» («Пуро маркор кружок паша» ,авторжо – П»,1926 ий октябрь).
Я.Ялкайн «У илыш» журналыш Пурын, Пуро велын да молол ум денат возкален шоген. «Вурс кайык» поэмжат тиде журналыште «Пуро велын» псевдоним дене лектын.
Кружокыш кумло наре ен коштын.Тушто тунемше-влакын возымыштым лончылымо деч посна «почеламут возымо законым» шымленыт,савыкталтше турло материалым лончыленыт. 
Я.Ялкайнын педтехникумышто туннеме жапыштеже кум произведенийже савыкталтеш: «Маяк» газетеш (тудо Пуро олаште лектын шоген) «Марий революционный муро» (1921, Акмаев Шакыртан дене возымо), «Тунемше» почеламут (1925), «Вурс кайык» (1926).
1926 ийыште педсовет Я.Ялкаев нерген «академический успеваемостьшо сай» манын палемда да ныл тылзылан Упо оласе Калык образований институтыш колта. Тушто нацмен-влакым высший учебный заведенийыш тунемаш пураш ямдыленыт.
1927 ий кенежым Я.Ялкайн шочмо кундемже дене чеверласа,Москошко тунемаш кая:
Ший пароход кожгана,
Шум ыш чытал ты гана:
Лекте шинчавуд лупс гай-
Ош Виче вудышто сай.
Кодыч йолташмыт ончен,
Тений ода шукто вучен.
Кайышым Москош тунемаш,
Тыгодым туннеме сай!
(«Ош Виче вудышто сай »,
                          1934.)










Моско университетыште

20-шо ийлаште да варажымат марий удыр-рвезе-влак элын вуз ден техникумлашкыже тун шот дене направлений почеш тунемаш пуреныт. Тидлан амалжат лийын:1930 ий марте марий кундемыште ик высший учебный заведеният лийын огыл, техникумжат шагал улмаш. Самырык ен-влак Москошто,Ленинградыште, Озаныште, Вяткыште, Нижний Новгородышто, Упышто да моло олалаште тунемыныт. Я Ялкайн , кугу конкурсым сенен, Моско кугыжаныш университетын этнологический факультетыштыже фольклор ден этнографий отделенийыштыже тунемаш туналеш.
«Университет!- возен Я.Ялкайн «Ола» повестьыштыже.- рвезе шумым, йывыртыктен да лудыктен, шке декыже, наука-влакын рудышкышт, эртак ужын йулышо тул! Кугыжа-влакын куртньо печыштым таул мардеж гай лушкыктен шогышо студент-влакын верже».
Моско университет Российыште рудо учебный заведенийлан шотлалтын, тудо пашаж дене уло туня мучко чапланен, тушто кугу ученый-влак пашам ыштеныт. Университет ( 1775 ийыште почмо) руш ученый М.В.Ломоносовын лумжым нумалын.
1927 ийыште нылле утла национальность гыч улшо шым тужем енан ешым кум марий рвезат ушнат: эрвел марий рвезе Я.Ялкаев, олыкмарий рвезе П.Лашманов (Ланов), курыкмарий рвезе И.Беляев.
Я.Ялкайн ден П.Лашмановын тунемме группышто финно-угор тушкаш пурышо йылме-влакым коми калыкын эргыже В.И.Лыткин (1895-1982) туныктен. Тудо шкеже шинчымашым Финдляндийыште, Германийыште да венгрийыште нолтен,варажым филологий наука доктор,профессор марте кушкын. В.И.Лыткинын марий рвезе нерген тыгай шарнымашыже кодын: «Ялкаев пеш тыматле да талантан студент ыле, тунемме деке пеш серьезнын ончен, кугу йоратымаш дене финно-угор йылме-влакым тунемын, моткоч кугу усталыкым ончыктен… Тудо зачёт-влакым жапыштыже да кугу шинчымашым ончыктен сдатлен. Ялкаев кокла капан, шемалге-курен упан, серьёзный да эре шонышо тусан, пеш скромный да талантливый студент ыле. Студент жапыште возкалымыжым пален омыл, тунемше йолташыштат, очыни, пален огытыл. Тидыже Ялкаевын моткоч скромный улмыжым ончыкта».
Икымше курсышто «Общий языкознанийым» профессор М.Н.Петерсон лудын. Я.Ялкайн дене пырля тунемше мордва калык гыч В.И.Самсонов йолташыжын шарнымашыж гыч пале: профессор Петерсон, индоевропейский йылме-влак дене палымым ыштымек, кажне студентлан шке шочмо йылмыжлан транскрипцийым ыштен пуэн. Тудо поснак Я.Ялкаевын пашажым кукшын аклен.
Университетыште «Введение в языкознание» курсым профессор Д.Н.Ушаков лудын. Учёныйын чапше тунамак кугу лийын. Варажым Д.Н.Ушаковын вуйлатымыж дене «Толковый словарь русского языка» ныл том дене савыкталтеш. Тудо руш йылмым шымлыме пашашке студент-влакым моштен ушен.
Икана этнологийым туныктышо профессор В.К.Никольскийын вудымо семинарыште Я.Ялкайн рефератым ямдылен. Тыгодым тудо фактический материалым немыч да англичан йылме дене савыкталтшымат ончен шуктен. Тидыже шуко студентым орыктарен.
Я.Ялкайнын преподаватель-влак кокла гыч поснак М.Т.Маркелов да Ю.М.Соколов дене кугу кыл лийын. Профессор Маркелов монго библиотекыштыжат заниматлаш ужын. Я.Ялкайн профессор Маркеловын да тунемме группын пунчалышт почеш 1929 ийыште шымле пашаште кугу тыршымашым ончыктымыжлан «выдвиженец» лиеш. Тидыже тунемме условийым саемдаш йоным ыштен. Выдвиженец-влаклан посна занятий-влак эрталалтыныт.
Профессор Ю.М.Соколов фольклорист семын чапланен. Тудын дене кыл университетым пытарымекат шуйнен. Тудо Я.Ялкайнын рушла лекшаш «Марийские песни» сбоникшым редактироватлен, СССР писатель ушем пелен фольклор секцийым вуйлатен. Я.Ялкайн тушто чучкыдын лиеден.
Студент-влаклан сылнымутан литератур денат келге шинчымашым пуэныт. Тыште поснак А.В.Луначарский ойыртемалтын. Кугу шарнымашым коден профессор А.С.Орлов. Тудын образшым Я.Ялкайнын «Ола» повестьыштыжат ужына.  Преподаватель древнерусский литературым туныктен, тудым поснак «Слово о полку Игореве» нерген эртарыме занятийже ушеш кодын.
Студент-влак деке чучкыдынак писатель, поэт-влак толеденыт, нунын дене вашлиймаш творческий пайремыш савырен. Теве 1927 ий 4 ноябрьыште университетын актовый залышкыже В.В.Маяковский толын. Тушко марий рвезе-влак Я.Ялкайн, П.Лашманов, И.Беляеват логалыт.
20-шо ийла мучаште эл мучко калык коклаште грамотым шарыме паша туналеш. Н.К.Крупская тиде йодышым 1928 ий 29 октябрьыште студент-влак дене вашлиймыж годым тарвата. Кучык жапыште студент-влак кок тужем утла еным лудаш-возаш туныктен шуктат. Тиде пашаште Я.Ялкайнат ордыжеш ок код,заводышто шым енан группым туныктен луктеш.
Студент-влак пален налме шинчымашыштым паша дене кылден шогат. Я.Ялкайн, П.Лашманов да Моско косерваторийын студентше А. Искандаров 1930 ий кенежым Оршанка, Торъял, Шернур кантонлаште академический полевой практикыште лийыт, марий-влакын фольклорышт, религий ойыртемышт, музыкальный творчествышт нерген материалым погат, калыкын материальный культурыжым шымлат, беседым эртарат.
Я.Ялкайн ден П.Лашмановын тунемме жапыште Москошто «Марий ял»(1927-1931) газет лектын шоген. Я.Ялкайн тушан турло тема дене нылле утла статьям савыкта.
Университетыште тунемме жап Я.Ялкайнлан весе денат пайдале лийын. Тыште тудо марий библиографийлан материалым пога. Тудым 1934 ийыште рушла да марла савыктен луктеш.
Я.Ялкайнын  «Марий библиографийже» нерген В.А Мухин тыге возен: «Тиде книга вошт ончымо гай кушмынам, ончык каймынам … раш палыкта».
Я.Ялкайн тунемме годым шуко жапым кусарыме пашаланат ойырен. Тидыже марий да руш йылме-влакым утларак шижын мошташ полшен.Тудо шкетын але йолташыже-влак дене пырля коло утла брошюрым марлаш кусарен луктеш.
Я.Ялкайн Моско университетыште тунемме жапшым 1936 ийыште лекше «Ола» повестьыште ончыктен. Тыште лудшо ен турло калыкан ешым ужеш, герой-влак коклаште – Рашитов Хасан, прототипше – Муса Джалиль. Татар рвезе Муса Джалиль ден Я.Ялкайн пырля тунемыныт.
1930 ий декабрьыште Я.Ялкайн университетым тунем лектеш. Пашам ышташ Йошкар-Олаш Рудо марий тоштерыш толеш, пел ий гыч илаш Москошко кусна. Умбакыже тудын литератур да научный пашаже элын рудо олаж дене кылдалтеш.































«….Сылне произведенийым ышташ пеш кугу культуран лияш кулеш».
Я.Ялкайн Москошто профессиональный писатель семын пашам ышташ, СССР писатель ушем дене кылым куча, тудын йодмыж почеш турло пашам шукта. Шочыт ойлымаш ден повесть-влак,почламут-влак. «Онго» романын икымше ужашыжат тыштак ош туням ужеш. Тиде жапыштак шымлыме пашам ышта, «Советская этнография» журнал редколегийын членже семын эл мучко экспедицийлан коштеш. Шочмо Пошкырт кундемжымат огеш мондо. Тудо учёный да писатель семын шуаралтеш,кусарыше семынат чапым налеш, марий сылнымутан литературын ончыкылыкшо нерген коляна, ятыр литературоведческий статьям воза, фольклор да сылнымут литератур нерген йодышым тарвата.
Я.Ялкайнын сылнымут ойыртемжым чын умылаш тудын литературоведений да критика дене статья-влакше полшат, нуно тудын тематикыжым, содержанийжым палемдат, путынь творчествыжлан негызым ыштат. «Сылнемут нерген мут» статьяштыже лудына: «Чынак сылне произведенийым ышташ пеш кугу культуран лияш кулеш». Тыге тудо писатель ончылно пеш кугу требованийым шында да возышо ен келге шинчымашан лийшаш манын палемда, тудо «шке калыкшын экономикыжымат, историй-этнографийжымат, йылмыже кузе кушкын толмымат» шинчышаш, уке гын писатель «…чынак сылне,тичмаш образан, сай йылме дене серыме произведенийым пуэн ок керт».
Тидлан тунеммаш деч посна илышым шке шинча дене ужаш кулеш. Тидыжым писатель эн кулешанлан шотла. 30-шо ийлаште Я.Ялкайн Касвел Сибирь ден Урал мландыште, Юл кундемыште, Крымыште,Кавказыште,Ленинградыште лиеш, Упышто,Горький автозаводышто, Моско метром ыштымаште пашазе-влак дене вашлиеш. Пашаен, колхозник, туныктышо, студент-влак дене мутлана. Марий сылнымутан литературым шолын шогышо илыш дене танастарен, Я.Ялкайн тыгай шонымашыш толеш: мемнан сылнымутышто илыш йодыш-влак, пашаеным, пашазе интеллигенцийым ямдылыме шотышто проблеме-влак кулеш наре шындалтын огытыл; рвезе совет интеллигенцийын илышыже, тудын мер пашаште тыршымыже да шуко моло йодышат ончыкталтын огытыл.
Фольклор-этнографий дене келге шинчымашым налмыже Я.Ялкайнлан сылнымутын ойыртемжым умылаш полшен, литератур теорийыым рашемдымашке конден. Тидым «Роль фольклора в развитии марийской литературы», «Муро ден литератур», «Чавайн ден фольклор», «Историй ден фольклор » да моло статьялаштыже почын пуа. Калык творчествым погымаш, шанчым келгын шымлымаш писательын усталыкшым шуарат, писатель да критик паша нерген чын умылымашым пуат.
Раш эстетический позиций, возымо мастарлыкым кукшын аклымаш писательлан сылнымут пашаштыже тыгай кукшытыш шуаш йоным ыштат. 
Я.Ялкайнын писатель семын шуаралтмаштыже руш литературым лудын шогымыжо шагал огыл полшен. Н.Некрасов, А.Пушкин, М.Лермонтов, Л.Толстой да молат рвезе писательлан шке шотан туныктышо лийыныт. М.Горький дене вашлийме, произведенийже-влакым изинекак лудын шогымо да варажым марий йылмыш кусарыме Я.Ялкайным писатель корныш пенгыдын шогалаш кумыландат.
Центризадатын ту жапыште вуйлатышыже А.П.Рябинина Я.Ялкайн нерген тыге каласен: «Ялкайн….  шке калкыкшын культурыж верч чот тыршен. Тиде кукшыт гыч чыла чумыр пашажым ончен, шочмо эллан, калыклан шкенжым чаманыде служитлен».





































«Мый поэзий верчын шкемым шым чамане, шым чамане»
Я.Ялкайн  Москошто илыме жапыштыже издательстве-влак дене кылым куча, «Советская этнография» журнал редколегийын членже лиеш, марий писатель-влакын произведенийыштлан рецензийым воза, СССР писатель-влакын ушемышт пеленсе фольклор секцийын пунчалже почеш экспедицийлаш лектеш, кугу творческий шонымаш дене ила… Тиде талантан айдеме кенета волгалтын, но ош туняште илаш улыжат кумло ик ий утларак веле пурен улмаш. 1938 ий шошым, пуртус одарланен пеледме жапыште, шинелян ен-влак ныл шагат эрдене налаш толыт……
Мый поэзий верчын шкемым
Шым чамане,шым чамане.
Луктым шокшо мурым, семым,
У элем виянже манын.
Мыйын муза ыш шу кушкын – 
Курльыч мурым йот ен-шачым,
Уло илыш чучо йуштын,
Сай инаным курльым шум гыч.
Честный ен пала ойгемым,
Ок вурсал шугар умбалне.
Мый поэзий верчын шкемым
Шым чамане,шым чамане.
Тиде поэтын пытартыш почеламутшо. «Поэзий – илыш » маналтеш тудо.
Тыге каласен кертын Я.Ялкайн путынь сылнымут пашаж нерген. Тудо поэзийлан гына огыл, прозыланат, шанче пашаланат уло вийжым, моштымашыжым пуэн. Я.Ялкайн ондак шке мастарлыкшым поэзийыште ончыкта.Тудын сборникше «Элем» (1934) маналтеш. Автор тиде сборникыш пурышо почеламутлаште шочмо элжын илышыж-пурымашыж дене кугешна да тургыжлана, куана да ойгыра. «Элем» луманак почеламут волгыдо шудырла илышын ончык каймыжым аллегорий йон дене ончыкта. Автор тудым писын кайыше поезд дене танастара. Почеламутын тун шонымашыже – калыкын илышыж ден элын пурымашыжын чак кылдалтмышт.
Элын ончык каймыжым поэт паша дене кылда. Тыгодым поэтын лирический геройжат калык дене иктыш ушна. «Мый, у мурым чот удалын, у эл дене кушкынам», - куана тудо. Калык илышым чонга, стройкылаште, нур пашаште чот тырша. Паша – илышын символжо, ончыко нангайыше вийже. Тиде шонымашымак автор «Марий кундемын 13 ийже», «Метро», «Эпохын шулышыжо» почеламутлаште почын пуа.
Марий калыкын илыш сынже, пурымашыже вашталтеш. Теве Моско метром чонымаште гына шудо дене марий-влак тыршат:
- Палет? – маннам мый
Марий метрозылан, - 
Москва йымачын
У корным чоент олалан.
Олалан веле огыл,
Чонет калыклан.
(«Метро».)
Поэт илышыште оза лийше айдемын турло пашаште тыршымыжым ончыкта, тудын уш-акылже пусеммым, койыш-шоктышыжо вашталтмым ужеш. Тыге Я.Ялкайн айдемын илышым тузаташ шочмыжым чумыр творчествыжлан негыз семын налеш.
Сборникыш пурышо кугу произведений – «Ленин» поэме (1934). Ту жапыште калык В.И.Ленин деке кугу пагалымаш дене илен. Поэт-писатель-влакат шке возымаштышт тудым моктеныт, тау мутым ойленыт. Садлан Я.Ялкайнын творчествыштыжат тиде тема ордыжеш кодын огыл.
Я.Ялкайнын поэмыжым эпический сынан манаш лиеш. Тыште автор руш былине традицийлан энерта, марий мурын ойыртемжым шотыш налеш. Произведенийыш поэт шкежат лирический герой семын «шенын» пура, событий-влаклан виянаш ешартыш вийым пуа: «Куслеже Ямайын йомартлын шокталтыш. Мукш гае ызгалын нолтале у сеемым. Калык шогале Ямай йыр вуд семын». Событий-влак поэмыште куслезе Ямайын мурыж гоч ончыкталтыт. 
Чолман вудыш
Ош Виче вуд ушна.
Ушнымеке,
Изиш лончылалт йога
Ай, Ош Виче вуд
Шем вуддеч йотышна.
Поэмыште пачаш-пачаш каласалтше корно-влак, синтаксический параллелизм шонымашым келгемдат, Ленин колымылан калыкын кугу  ойгыжым почын пуаш полшат. Тыге куслезын мурен ойлымыжо произведенийлан былине тусым пуа, лудшылан утларак умылаш лийшым ышта. Поэмыште калык кокла гыч лекше патыр-влакым (Пугачёвым, Чоткарым) ончыктымо. Пызырналтше калык тудым утаренкертше вийлан ушанен ила. Тыгак тудо Ленинлан ушанен.
«Эрге» (1935) поэме Пошкырт мландыште эртыше граждан сар жапыш конда. Ту исторический эпохын ойыртемжым, марий кресньыкын психологийжым, йулажым, тептержым, илыш тургымышто кокытеланыме койышыжым автор Салмиян ден тудын эргыже Изилан гоч почын пуа. Произведений содержанийже дене документ сынан, тудым илыш факт негызеш чонгымо.
Сборникыш пурышо произведенийлаште автор тукым ден тукым кокласе кылым, айдемын чон моторлыкшым лудшылан почын ончыкта, илыш нерген келгын шонаш тудым тарата. Тышеч Я.Ялкайнын ойго-куанжым, уш-акыл кукшытшым, туня ончалтышыжым пален,умылен налына.
1937 ийыште Я.Ялкайным, «калык тушман» манын титаклен, писатель ушем гыч луктыт, вес ийжын эрык деч посна кодат. Тиде жапыште возымо «Ит инане», «Поэзий – илыш», «Туняште», «Поэзий кыл», «Ужатымаш» да моло почеламутшат ойган шонымашан, шулыкан улыт. Поэт чыным вараш кодын умылымыж нерген ойла.
Но ончык вудышо шудыржо, шке манмыжлан. «ал мечтаже», йуксо семынак тудлан эре кончен:
Коеш тачат умбалне йуксо,
Ужалын, ончык чонешта.
Молан,чарналын, тый от вучо,
Шукталтде кодшо ал мечта.
(«Йуксо»,1938)
Я.Ялкайнын пуртусын ямжым умылымо символжо Ош Виче энер лийын гын, ал мечтаже – йуксо, ару чонан, поро койышан волгыдо кайык. Я.Ялкайнын поэзийжымат нунын дене танастараш лиеш. Кузе уке гын? Илышыште пенгыдын шогаш порылык туня лийшаш.
Я.Ялкайнын классический литератур дене палыме лиймыже тудлан поэзийыштат у кукшытыш тошкалаш энертыш лийын: руш поэт-влак А.Пушкинын,М.Лермонтвын, Ф.Тютчевын, А.Блокын, В.Маяковскийыын, немыч-влак В.Гетен, Ф.Шиллерын, Г.Гейнен, венгр Ш.Петефин, турок О.Хаямын строкашт-влак тудын кусарымыж дене марла йонгалтыныт, марий лудшо деке шуыныт. Адакшым калык творчестве гоч толшо поэтический поянлык Я.Ялкайным поэзий туняште ойыртемалтшым ышта, содержанийым веле огыл, турло формымат шындараш йоным пуа: ритмже йонгалтшан, кумда диапазонан лиеш, тудо поэзийыште силлабо-тоникым да тонический стихым пенгыдемда.






















«Илышыште мо лийме нерген каласкалем»
Я.Ялкайн творческий пашаен семын калык коклаште лияш йоратен, тидыже эпохын шулышыжым, айдемын илыш ончалтышыже вашталтмым утларак пален шогаш полшен. 1935 ийыште лекше «Кечан кече» книгаш пуртымо ойлымаш ден очерк сынан произведений-влакын («Енисейыште сой», «Алтай курык», «Москва», «Кечан кече», «Андрий Толкын») герой-влакышт Москошто, Пошкырт мландыште, Хакасий степьыште, Алтай курык коклаште, Кузбассыште илат, турло калык ешыште пашам ыштат. Шукыж годым тыгай ен-влак дене Я.Ялкайн Пушнине институт пеленсе аспирантурышто тунемме жапыштыже, Сибирь мландыште научный экспендиций дене коштмыж годым вашлийын. Критик П.Карпов (Пунчерский), книга лекмым саламлен,тыге возен: «Я.Ялкайн марий писатель-влак кокла гыч эн первый художественный очерк жанрым пуртен».
Я.Ялкайнын геройжо-влак ару шонышан, кукшо культуран улыт. Теве Отто Чолпанымак налаш («Алтай курык»), тудо кугу талантан журналист. Илыш пурымашыже онай: ссыльный немыч ачаж деч тулыкеш кодмек, тудо марий ешыште кушкеш, илыш йолташлан ойрот удырым ойырен налеш, лишыл палымыже-влак руш, ойрот, марий калык гыч улыт.
«Андрий Толкын», «Ужар жап», «Ола» (1934-1936) повесть-влак автобиографический сынан трилогийым ыштат. Кум повестьым историй материал, герой-влак ушен шогат. «Андрий Толкын» повесть граждан сар жапысе марий ялын илышыжым почын пуа гын, «Ужар жап» повесть самырык тукымын туня ончалтышыже педтехникумышто шуаралтмым, у интеллигенцийын шочмыжым ончыкта. Повестьын тун геройжо – Адай Айдемыр. Тудым Андрий Толкын образын шуйнышыжо манаш лиеш.
«Ола» повесть самырык калыкын Моско университетыште шинчымашым налмыжым ончыкта. Тидыжым автор тун геройын илышыж гоч суретла. Ачин Пайгаз мундыр марий ял гыч Москошко толеш, турло нелылыкым сенен, наука конышко ушна. Пайгаз университет илышым турло нациян ешыште туналеш, рвезе калык кокласе келшымаш шулышеш шуаралтеш.
Кум повестьым трилогий семын возаш, векат, Я.Ялкайным руш литературын традицийже таратен, Л.Толстой («Детство», «Отрочество», «Юность»), М.Горький («Детство», «В людях», «Мои университеты») деч тунем шогымыжо, нуным йоратен лудмыжо полшеныт.
Тыге Я.Ялкайн, шке калыкшын историйжым шымлен, шке ужмо-колмо событий ден илыш факт-влаклан энертен, самырык тукымын учебный заведенийлаште шуаралтмыж нерген возен. Тыгодым поснак айдемын чон моторлыкшо кушмо корнылан кумда верым ойырен.
Я.Ялкайнын повесть ден ойлымашыже-влак тематике шотышто икте-весышт дене кылдалт шогат, содержанийышт дене икте-весышт дене кылдалт шогат, содержанийышт дене икте-весыштым ешарат, сюжет, персонаж-влакын куснымышт событий-влакым кумдан почын пуаш полшат.


«Онго» роман – историко-революционный произведений.
«Онго» романыште марий калыкын вес калык-влак дене кыл кучымаште шуаралтмыжым, ушакылже помыжалтмым ончыктымо. Событий-влак колымшо курым туналтыш гыч первый империалист сар (1914) марте эртат. Ту жапысе Россий мучко шарлыше пудыранчыкын марий ялышкат шынген пурымыжо калыкым кожгата, тудын илышыжым вес лончыш савыра. Роман чоналтмыж дене шуко сюжет корнан. Тидыже марий шемерын илышыжым кумдан ончыктен пуаш полша. Роман турло событий-влак гоч турло социальный тушка-влакым суретла: кресаньык Эман, тудын Орванче ачаже, Эбат, эре пояш гына шонен илыше Орлай Кости, семинарист Аланов, туныктышо Моркын, эрык верч кучедалме корныш шогалыше рвезе Аик Ардаш.
Произведений туналтышыште событий Пошкырт вел марий-влак коклаште эрта. Ял илыш, тудын ойыртемже…. Странице гыч страницыш вер-шор кумданеш, событий-влак шарлат: ял-влак, Упо тюрьма, Озан, Петербург, Сибирь кундем, Енисей энер…. Романын геройжо-влак Минусинск да Саян марте шуыт, научный библиотекылаш коштыт, Петербургысо музейлаште лийыт, уш-акылышт дене Лодзи, Прага, Лондон марте шуыт. Тыге марий-влак туня илышым илат.
Произведенийыште калыкын илыш-йулажым фольклор да этнографий материаллан энертен почмо. Повествованийыш калыкмут, ойсавыртыш, муро-влакым моштен шындарыме, историй документ-влакым,этнографий,социологий материалым кучылтмо.
Я.Ялкайн романын кокымшо ужашыжымат возен пытарен улмаш. Тушто ончыктымо событий-влак граждан сар жапыште Пошкырт марий коклаште эртат. Чаманаш логалеш: 1937 ийысе тургым жапыште романын кокымшо ужашыже ош туням ужын шуктен огыл. Савыкташ ямдылыме рукописьлан, «идеологический брак» манын, мучашым ыштеныт.

















М.Горькийын, марий сылнымут, Я.Ялкайн
Я.Ялкайнын творчествыже эрвел марий илыш-йула, йылме поянлык дене кылдалтын. Тудын произведенийже-влак эрвел марий диалект дене возалтыныт, садлан тушто татар, пошкырт йылме гыч пурышо  мут-влакат вашлиялтыт.  Писательын «Царевококшайск – Йошкар-Ола» романже, Юл серысе кагаз комбинат нерген документальный повестьше илышым ужде йомыныт. Я.Ялкайнын марий сылнымутан литературышто надырже кугу. Писательын сылнымут традицийже кызытат марий писатель-влаклан кушкашышт энертыш лийын шога.
М.Горькийын турло шорынан творчествыже национальный литератур-влакын йол умбак шогалмаштышт профессиональный корным палемден. Писатель чынжымак мут мастар лийын, моткоч кугу сылнымут поянлыкым полеклен, илыш чыным почын пуымаште кугу мастарлык дене ойыртемалтын. «Детство», «В людях», «Мои университеты», «Мать», «Дело Артамоновых», «Егор Булычев и другие» да моло произведенийлаже-влак туня мучко чапым налыныт.
Элысе турло калык писатель-влак тудын деч эре тунем шогеныт. Йол умбак шогалаш туналше марий сылнымутланат тудын творчествыжым шымлымаш пеш пайдале лийын. Тиде поснак писатель-влакын возымыштым виянден колтымаште палдырнен. Сылнымут мастар-влаклан М.Горькийын возымыжо чапле пример лийын. Тудын произведений-влакшым шымленыт, марий йылмыш кусареныт. М.Горький деч тунем шогымо марий писатель-влакым илышым келгын шымлаш, произведенийым калык сылнымутым шотыш налын возаш кумыланда. Чыла тиде литературышто лумло писательын традицийжым шочыкташ полшен. Сылнымутшо верым налыт С.Чавайнын «Элнет», М.Шкетанын «Эренер», Н.Игнатьевын «Савик», Я.Ялкайнын «Онго» романышт, повесть ден ойлымаш, поэм-влак…..
1935 ийыште М.Горькийын произведенийже-влак «Ойлымаш-влак» лум дене савыкталтыт. Нуным Я.Ялкайн кусарен. Тиде книгаш пурышо ойлымаш-влакым ойырен налаш М.Горький шке полшен. 30-шо ийлаште турло сборниклаште чапым налше писательын ятыр ойлымашыже, «Мать» роианже, «Детство», «В людях», «Мои университеты» да моло произведенийлаже-влак марий йылмыш кусаралт лектыт. Тиде пашам С.Чавайн, М.Шкетан, Н.Игнатьев, П.Першут, да молат шуктеныт.
Марий литературышто мондаш лийдыме кышам коденыт Я.Ялкайн ден М.Горькийын серыш гоч да вашлийын мутланымышт.
М.Горький самырык писательлан «Марийские песни» сборникым рушла ямдылаш полша, марий писатель тудым рушла возымо произведенийже-влак дене палымым ышта. Тыгодым М.Горький шурдыде канашым пуа: «Руш йылмым сайын палемда – тиде сай. А мый тыланда шочмо марий йылмыда дене возаш темлем. Национальный литературым ышташ, шке калыкдан культурыжым нолталаш кулеш…».
М.Горький писатель ушемын вуйлатышыже семын марий литературымат вияндаш полшен. Тудын темлымыж почеш СССР писатель-влак ушемын национальный комиссийжын пашашкыже Я.Ялкайат ушна. Комиссийын погынымашлаштыже тудо марий литератур да калык сылнымут нерген увертарымашым ик гана веле огыл ыштен, нине йодыш дене мутланымаште шке шонымыжым ойлен.
Кугу писательын национальный литератур критикым виянден шогымо нерген ойжым критик-влак кумылын вашлийыт. М.Горькийын влиянийже почешак «Советская этнография», «Литературный критик», «Литература национальностей СССР», «Революция и книга», «У вий» журналыште Я.Ялкайнын «Чавайн да фольклор», «Марий литературым вияндымаште фольклорын рольжо», «Муро ден литератур» да моло шымлыме статьяже-влак печатлалтыт. М.Горькйын вуйлатыме СССР писатель-влак ушем правленийын темлымыж почеш самырык писатель Моско метром чонышо-влак дене лиеш, заводлашке миен коштеш, варажым «Москва» ойлымашыже, «М» очеркше, «Метро» почеламутшо, марий литературышто пашазе класс проблеме нерген статья-влак шочыт.
Я.Ялкайн М.Горькийлан колтымо серышлаштыже фольклор материалым погымо да тудым савыктен лукмо, сылнымутан произведенийым возымо годым кучылтмо нерген воза. Лумло писатель вашмутыштыжо Поволжьешт, Сибирьыште, Йудвел кундемыште, Кавказыште илыше калык-влакын фольклорым погымо, шымлыме, тудым посна изданий дене «Мемнан фольклорна. Совет социалистический республикыште илыше калык-влакын творчествышт» лум дене лукташ шонымашыжым каласа.
30-ийлаште поро литератур традициеш марий писатель-влакын творчествыштат виянеш, а Я.Ялкайнын М.Горькийын дене кылже, сылнымутан литературышто ыштен кодымо пашаже волгыдо пурымашан корным ончыктат.




















М.Горькийын Я.Ялкайнлан колтымо серышыже
Пагалыме Яныш Ялкаев!
Рукописьдам тыгай адрес дене: Малая Никитская, 6, колташ але кондаш Тендам кумылын йодам. Кертыда гын. Тидым 4 сентябрьыште ыштыза, тиде кечын мый Москваштак лиям.
Те возеда: « Шоныманат огыл,фольклор дене печатлалт лекше сборник-влак руш писатель-влаклан моткоч чот пошлат». Чаманаш логалеш, тиде – тыге огыл, мемнан рвезе пиисательна-влак фольклорым огыт пале, палат гынат, пеш начарын. Тыге кулеш ыле – шке фольклор дене пырля союзный республикыласе да автономный областьласе турло калыкын фольклоржым палаш. Тендан пашадам шке жапыштыже туналмылан да кулешлан шотлем – тудын литературный пайдалыкше нерген ме рукописьым ончымеке ойлаш туналына.
Тыланда тиде кулешла ок чуч: Поволжьеште, Сибирьыште, Север кундемыште, Кавказыште илыше тыгыде калык-влакын представительыштын группыштым ышташ да тиде группылан фольклорым погаш, шымлаш, кулеш обработкым ышташ кушташ? Вара «Мемнан фольклорна. Совет социалистический республикыште иыше калык-влакын творчествышт» лум дене сборник-влакым лукташ.
Тиде ойым шоналтыза, да тудын кулешыжым, кузе ыштышашым вашлиймына годым канашена.
Салам дене А.М.Горькийын.























Я.Ялкайн да М.Джалиль
Моско университетыште Я.Ялкайн ден М.Джалиль ик жапыште тунемыт. Я.Ялкайн фольклор да этнографий, а татар рвезе литератур отделенийыште шинчымашым нолтеныт. Садлан южо  лекцийым пырля колыштыныт.
Кок студент коклаште первый тунемме ийыштак икте-весым умылен моштымаш негызлалтеш. Шонкален ыштащ тунемше Я.Ялкайн да пеш чулым, вургыжшо  чонан, чолга Джалиль икте-весыштлан келшеныт веле огыл, очыни, эр печкалтше талантыштат нуным икте-весышт деке шупшын. Келшымашлан вес амалат лийын: Яныш татарла пеш сай ойлен моштен.
Университет илыш Я.Ялкайнын «Ола» повестьшын содержанийжылан негыз лийын. Произведенийын тун геройжо-влак Ачин Пайгаз – тудын прототипше автор шкежак лийын, Рашитов Хасан – татар калыкын эргыже. Повестьын содержанийже да илыш факт-влакым танастарымаш пенгыде шонымашыш кондат: Хасан Рашитов гоч писатель Муса Джалильым ончыктен пуэн.
Рашитовым произведенийыште кугу опытан, илыш проблемым сайын палыше йолташ семын суретлыме, тудын университет деч ордыжат палымыже шуко уло манын ончыктымо. Хасан Озаныште рабфакым тунем лектын. А Пайгаз Башкортостан гыч толын, ончыч педтехникумым тунем пытарен. Кугу олаш логалмекше, первый кечылаште тудым студент-влакын тургоч шолын шогышо илышышт орыктара, умылыдымашым луктеш.
Рашитов Хасан тудлан тыгай жапыште энертыш семын лиеш. Ачин Хасан пелен кажне кечын пенгыдемеш, студент-влакын илыш йогынышкышт ушна, шупшылалтеш, шанче, литератур, мер паша деке кумыланеш.
Я.Ялкайн «Ола» повестьым 30-шо ийлаште возен, тудо Москошто 1936 ийыште савыкталт лектын. Тиде повесть – Муса Джалильым сылнымут гоч ончыктышо икымше произведений.
Я.Ялкайн ден М.Джалиль университетым тунем лекмекат, чучкыдын вашлийыныт. Чуваш поэт П.Хузангай кумлымшо ийласе илыш нерген тыгай шарнымашым коден: «Центриздат иза-шольо калык кокла гыч лекше мыйын танаш ятыр писательлан кушкаш йоным пуэн. Коридорлаште чучкыдын турло йылме дене мутланыме шоктен. Редактор-влакын тунам эше бюрократический штат дене лочыдымо кабинетлашт гыч поэт-влакын почеламутым лудмо йукышт йонгалтын. Тушто татар-влак Муса Джалиль ден Ахмат Файзи, удмурт-влак  Кузебай Герд ден Ашальчи Оки, марий-влак Яныш Ялкайн ден Александр Ток, чуваш-влак Курак ден Николай Шубоссин да Российысе моло калык гыч лекше литетератор-влакат ваш ужыныт, палыме лийыныт, учашеныт, алал кумыл дене икте-весыштын кушмым эскерен шогеныт, иза-шольыла нунын сенымашыштлан  куаненыт, ситыдымашыштлан азапланеныт. Чынже денак тиде кумылзак иза-шольо еш лийын».
М.Джалиль илышым моктен мурен, шучко сар жапыште тудын верч вуйжым пыштен. Я.Ялкайн уло талантшым шочмо эл, калык верч пуэн, 1938 ийыште, репрессий жапыште, тудын умыржо курылтын. Кок корно, кок пурымаш, но илышышт волгыдо, нимо дене амырталтдыме лийын.









Я.Ялкайнын тун произведенийлаже
Элем.Почеламут-влак.- Моско.:ГИХЛ,1934.54 с
Андрий Толкын.Повесть.-Моско.:Гослитиздат,1934.136 с.
Сылнымут нерген мут.Статья-влак.- Йошкар-Ола,1935.64 с.
Материалы для библиографического указателя по мариведению.1762-1931.- Йошкар-Ола,1934.108 с.
Марий библиографий.1821 ий гыч 1933 ий марте эрвел-олык да курык марий йылме дене лекше книгам да тун статьям ончыктымаш.- Йошкар-Ола,1934.232 с.
Кечан кече.Ойлымаш-влак.-М.:Гослитиздат,1935.158 с.
Эрге.Поэма.Эрвел марий-влакын Колчак ваштареш гражданский сарыште кучедалмышт гыч.-Йошкар-Ола,1935.48 с.
Ужар жап. Повесть.-Йошкар-Ола,1936.136 с.
Ужар жап. Повесть.-Йошкар-Ола,1960.124 с.
Ола. Повесть.-М.:ГИХЛ,1936.214 с.
Ола. Повесть.-Йошкар-Ола,1967.172 с.
Онго. Роман.I ужаш.-М.:Гослитиздат,1937.368 с.
Онго. Роман.-Йошкар-Ола,1958.272 с.
Кечан кече. Ойырен налме произведений-влак.- Йошкар- Ола,1959, 188с.
Круг. Роман. Перевод Вл.Муравьева.- Йошкар-Ола,1980. 240 с.
Алтай кырык. Повесть. В кн. Онар халык.- Йошкар-Ола, 1979,
105-153 с.
Повесть о детстве. Кугарня,1993, 23,30 июль.





















Я.Ялкайын кусарыме книга-влак
М.Зарницын.Копшанге.Йочаойлымаш-влак.-              М.:Рудосавыктыш,1928.16с.
В.Сорин.Владимир Ильич Ленин.Моско,1934.100 с.
Б.Житков. Маймыл нерген.Ойлымаш-влак.-Моско,1935. 20 с.
М.Горький. Ойлымаш-влак. Моско.: Гослитиздат,1935.192 с.
А. Гайдар.Нылымше блиндаж. Ойлымаш.- М.:Гослитиздат,1932. 32 с.
А. Пушкин. Дубровский. Повесть.- М.: Гослитиздат,1937. 112 с.
А.Пушкин. Йомак-влак.М.: Гослитиздат,1937.78 с.




































Кучылтмо литература:
1.	Апакаев П.А.,Бояринова Г.Н. Марий литератур 9 класслан учебник- хрестоматий Йошкар-ола марий книга савыктыш 1994, с 3-70.
2.	Зайниев Г.З. Яныш Ялкайн Чумырген лукмо ойпго кок том дене лектеш.Кокымшо том Роман. Статья. Серыш. Йошкар-Ола «МПИК» савыктыш 2006,с 453-454.
3.	Зайниев.Г.З. Эрвел Памаш очерк, шарнымаш ой, вашмутланымаш.Йошкар-Ола 2001, с 62-100.
4.	Анатолий Тимиркаев.-Я.Ялкайн – фольклорист.- «Ончыко»,2006,№ 9, с18-22.
