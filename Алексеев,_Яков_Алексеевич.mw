[[Файл:Яков_Элексейн.JPG|thumb|Яков Элексейн (1893-1965)]]

'''Яков Элексейн''' (Яков Алексеевич Алексеев) ( 1893-1965) — марий серызе

== Яков Элексейнын илышыже да творчествыже ==
Яков Алексеевич Алексеев(Элексейн) профессиональный писатель огыл, тудо школышто туныктымо паша кокла гыч гына возен шоген. Нылле ий утла педагогический пашам ыштымыжлан Я.А.Элексейн Трудовой Йошкар Знамя орден дене наградитлалтын.

Яков Алексеевич Элексейн 1893 ийыште Марий АССР, [[Морко кундем]], Кумужъял сельсовет, Вончыдӱр ялысе кресаньык ешеш шочын. Еш кугу – 17 еҥан, но лудын-возен моштышо иктат лийын огыл. Кучымо мландыште кинде шагал шочын,садлан илен лекташ пашам пелне,утларакшым чодыраште,смола заводышто,ышташ логалын. Яков Алексеевичат изинекак пашам ышташ тӱҥалын. «Кугыеҥ дене пырля мыйым иктаж пашам наҥгаеныт гын,мый ала-могай пиалан еҥлан чучынам»,- манеш тудо шке илышыж нерген возымаштыже.

Яков Алексеевичын ачаже 1903 ийыште посна лектеш, мланде эше иземеш,ешлан неле жап толеш. Садлан Яков Алексеевич школыш лу ий теммек иже кошташ тӱҥалеш. Аваже черлылан кӧра тудлан тӱрлӧ сурт сомылым ышташ логалеш да чӱчкыдын школыш мийде кодеш…

1908 ийыште, тӱҥалтыш школым тунем пытарымек, Яков Алексеевич Аринский двухклассный училищыште тунемаш тӱҥалеш. Тиде школым 1910 ийыште тунем лектеш да Роҥгысо второклассный учительский школыш пура. Тушто кум ий тунеммек, тудлан лудаш да возаш туныктымо школышто ышташ правам пуат.

Арин ден Роҥгышто тунеммыж годым Яков Алексеевич моло тунемше дене пырля школ пеленсе пакчаште, кем ургымо да переплетный мастерскойышто кенеж еда пашам ышта. Пушкин ден Гогольым, Некрасов ден моло руш классикым шуко лудеш.

Марий интеллигенций революций деч ончыч руш классический литературын традицийже почеш идейно да духовно кушкеш. Вет руш литература эрыкым йӧратыше литература лийын. Шемер марий кокла гыч лекше тунемше-влакын шӱм-чон шижмышт,ушакылышт руш литературын влиянийже дене почылтын. Тидын нерген ме моло статьяштат ойлышна,тыште адак ик гана ушештарена гынат, уто ок лий.
1913 ийыште Яков Алексеевичым Кучков ялыш туныктащ колтат (кызыт Татарский АССР, Кукморский район). Кеҥеж жапыште самырык туныктышо шочмо ялыштыже ачаж дене ила, нужналыкым сеҥаш тӧчен,кресаньык пашам ышта.

Первый империалист сар тӱҥалмек, Яков Алексеевич фронтла гыч толшо тӱрлӧ уверанарым калыклан лудеш, умылтара.1916 ий 1 январьыште шкенжымат салтакыш налыт. Сар жапыште Яков Алексеевич пулемётчик лийын кредалеш. 1917 ийысе первый революцийым пулемёт воктенак вашлиеш. Кугыжам сӱмырымӧ деч вара тудым Солдатский Комитетыш сайлат. Октябрь революций годым Яков Алексеевич Украиныште лийын.1918 ийыште тудым мӧҥгӧ колтат.
Мӧнго толмек, Яков Алексеевич Морко велне Совет властьым пеҥгыдемдаш полша,ялысе уполномоченныйлан коштеш,Краснококшайский уездный Совет съездыште участвоватла.
1919 ийыште тудым Мушеран тӱҥалтыш школын вуйлатышыжлан шогалтат, тиддеч вара Яков Алексеевич эртак туныктышылан ышта, тунамак калык коклаште мер пашам виктара.
[[Кугу Авамланде Сар]] жапыште Яков Алексеевич Ленинградский Военно-Воздушный Академийыште турло озанлык пашам ышта, «За победу над Германией в Великой Отечественной войне 1941-1945 гг.» да «За доблестный труд в Великой Отечественной войне » медаль-влак дене наградитлалтеш.
Я.Элексейн кучык жап черле лиймек, 1965 ий 5 январьыште колен.
Литературыш Я.Элексейн газет гоч толын. 1919 ийыште РКП(б) Казанский губком пропагандист-влаклан «Йошкар-кече» газет редакций пелен кум арняш курсым почын. Тиде курсышто Я.Элексейнат тунемын. Курс гыч портылмек, тудо ял илыш нерген турло заметкым марий газетлашке да журналлашке возаш тӱҥалын.

Я.Элексейнын первый ойлымашыже-влак ондакшым «У илыш» журналеш, варажым «Марий ял» газетеш лектыныт. «Ӧрмӧк» повестьше 1932 ийыште, «Кавырлян илышыже гыч» повестьше 1934-1936 ийлаште «У вий» журналеш, «Мадар ер» очеркше 1945 ийыште «Марий альманахеш» печатлалтыт. 1955 ийыште тудын «Ойлымаш ден повесть-влак» лӱман посна книгаже лектеш. Колымыж деч ончыч «Ончыко» журналыш возен шоген.
Я.Элексейнын ойлымаш ден повестьлаштыже тӱҥ шотышто марий калыкын ожнысо да колымшо ийласе илышыжым ончыктымо. Илыш-йӱлаш пурышо социалистический у общественный строй да совет калыкын эрыкан волгыдо илышыже писательын первый ойлымашлаштыже мундыр цельла веле коеш. Тудын творчествыже шемер марий калыкын неле корным эртен толмыжым умылаш кугу материалым пуа.

Я.Элексейнын произведенийлажым лудын лекмек, вигак шижат: у илышым чоҥаш, кызытсе тукымым волгыдыш лукташ манын, коча-коваланна, ача-аваланна моткоч йӧсӧ пашам ышташышт верештын. Тиде ик шот. Вес могырым, марий литературын йол ӱмбак шогалмыже да умбакыже вияҥмыж нерген ойлымо годым мемнан кугурак писательна-влакын (М.Шкетан ден С.Чавайнын, Шабдар Осып ден молынат) творчествыштым шымлен лекме дене пырля Я.Элексейн ден И.Ломберскийын, В.Сузын да молынат творчествыштым ончен лекде огеш лий.

Вет чумыр совет литературын тӱҥ творческий методшо – социалистический реализм. А тидыже марий литературышто кенета кава гыч волен вочмо семын шочын огыл. Тудын кушкын толмо корныжым ончалына гын, тидым палемдыде огеш лий: марий писатель-влак, ятыр годым натурализм ден сентиментализмын посна элементшым сенен, илышым реалистически ончаш тунемыныт да тудым чын ончыкташ тӱҥалыныт.
Тиде шотышто Я.Элексейнын творчествыжат чумыр литературный процесс деч ӧрдыжто огеш шого.

Тудын икымше ойлымашлаже пеш проста сюжетан, натуралистический сӱретан улыт. Мутлан,1925 ийыште «У илыш» журналын кумшо номерешыже «Нужна ий» лӱман первый ойлымашыже печатлалт лектеш. Тиде ойлымаште автор 1921 ийын шужен жапшым сӱретла. Микале салтак гыч черле пӧртылнат, ӱмыр шуде колен. Йочаже-влакат нӧлгӧ шӱмым кочкын коленыт, ик эргыж ден ӱдыржо веле кодын. Нунат кок кече кочкын огытыл. Инюй эргыже школыш пучымышлан кая. Толеш – шӱшарже коленат колтен. Шортыт. Тиддеч посна автор нимом ок ойло. Тиде  изи натуралистический сцена лудшын чаманыме чувствыжым веле тарвата, а  кузе тиде шужен ийым совет калык сенен лектын, тидым Я.Элексейн эше огеш ончыкто. Тыге, писательын первый ойлымаштыже ойырен налме темын идейже пеш лушкыдо.

Южо ойлымаштыже Я.Элексейн шуко темым налеш, радам дене шотлен кайме семын сӱрет почеш сӱретым пуа. Тыгайлан тудын «Кочайын мутшо» ойлымашыжым шотлаш лиеш («У илыш»,1925 ий, 5№).
Тиде ойлымаште автор марий ялысе кенеж паша жапым сӱретла, тыгай жапыште шоҥго ден йоча-влакын суртышто кодмыштым, кутырымаштым ончыкта. Ик шонго еҥ – Элексей кугыза – уныкаже-влаклан ял йырысе вершӧрла нерген, тошто илышын нелыж нерген ойла. Мутлан, ожно Лотай лӱман поян еҥ илен, манеш тудо. Лотай чодырам йорло-влаклан куклыктен. «Окса ден кечыдарым пуэн кӱклыктен огыл, - кочмылан кеҥежым пашам ыштыктен, телым кинде йодаш кӧ толын гын, шурен луктын. Адак тунам шылыше шуко улмашыс. Кугыжан законжым чытен огытыл, салтаклан коло вич ий коштман улмаш, поянже нужнам ужален пуэн. Поян пызырымылан иктаж-мом пелештет – ӱмырешет салтакыште илет. Тыге шылше погынен. Тугайымак ял поян кочмылан пашам ыштыктен, шыгыр пагыт толын шумо годым шкак кучен пуэн. Тыге кугыжа кидыште поян ден нужна пеш чот ойыралтыныт». Ойлымашын изи ужашыж гыч вигак коеш: Элекксейн «Ӧрмӧк» повестьшын темыжым эше 1925 ийыштак «Кочайын мутшо» олымаштыже палемда, а «Ӧрмокыштӧ» тиде темым утларак келгемда.

Совет {{comment|кучем|рушла власть}} сеҥымеке, тунеммаш, материалистический мировоззрений шемер марий коклаштат шарла. У илыш сеҥен толмылан кӧра тошто койышлан, пычкемыш илышлан олян-олян чакнаш верештеш. Тидым писатель раш ужын да ятыр ойлымаштыже ончыктен.

Южгунам Я.Элексейн тошто койышын осаллыкшым сӱретла, тошто койыш ваштареш лудшын шыдыжым тарвата. Мутлан, «Шедра» (1925) ойлымаште Выльыпын Миклай эргыже шедра дене черлана, тошто койышлан кӧра тудым огыт паремде. Изи йоча ачаж ден аважым вурсенак кола. А «Доктор сеҥыш» (1927) ойлымаште Метрийын Левук эргыже Миклай семынак черлана. Левукым паремдаш юзо Опанас кува юмылан кумалаш шула. Левукым доктор деке намияш Йошкар Армий гыч толшо Семон канашым пуа.Чынак, Левукым доктор деке намият, доктор черле рвезым паремда. Ачашт-авашт пеш куанат, шке пиалышт нерген кутырат.
У материалистический мировоззрений марий кресаньыкын ушакылжымат, тудын илыш-йӱлажымат вашталта. Но амызе годсо койыш, тошто ушакыл у койшылан, прогрессивный мировоззренийлан корным петырен шога. Тидым ме Я.Элексейнын «Изи пионер» (1925), «Сеҥыш» (1927) ойлымашлаштыже ужына.

Метрии кугыза Чапи эргыжым юмылан кумалаш туныкта. Эргыже огеш кумал. Ачаже тудым совкала. Но йоча, шортмыжым чарнен, пионер илыш нергенак йодыштеш. «Сеҥыш» ойлымаште Семон пионер лийнеже, ачаж ден аваже тудлан ваштареш улыт. Но, ялыште марий-влак пионер-влакын сай мер пашаштым умылен налмек, Семонын ачаж ден аваже эргышт пионерыш пурымылан ваштареш огыт лий. «Айда пурыжо, - маныт нуно,- тыге кашакын икте-весылан полшен илаш тӱҥалыт. Мыланнаже ваштареш кайман огыл.

Арамлан огыл тиде темымак тунам М.Шкетан «Яку» ойлымаштыже нолталын.

Тыге у явлений-пионер лияш тыршымаш – тошто койышым сеҥа. Южгунам илышыште тошто койыш, тошто мировоззрений инерцийлан кора веле ила. Тыгай койышан еҥым Я.Элексейн Пайдывай кугызан образше гоч «Пайдывай» ойлымаштыже ончыкта («У илыш», 1926 ий, 1№).

Но тиде изи ойлымаш-влакын сюжетышт пеш проста да южгунамже пеш примитивный гынат, автор тунамсе марий писатель-влак семынак марий калыкым пычкемыш гыч волгыдо илышым лекташ ужын.
Илен-толын тудын ойлымашлаштыже герой-влак чынак сылне образыш савырнат.Писатель герой-влакын койышышт вашталт толмым суретла. Арамлан огыл «Корак» (1927) ойлымаште Метрийын пуртус вийым усемын умылымыжо Япык кугызан шонымыжымат вашталта, варажым тулыжго вудака ушан кресаньык , нимогай мланде ава деч лудде, шурныжым агротехника негызеш удаш туналеш. Тыге Япык кугызан образше гоч  ончыкылык колхозникым раш ужына.

У, волгыдо илыш шке семынже толын огыл, тудлан тошто койышым сенен лекташ верештын. Тидым Я.Элексейнын «Чоя рывыж ний оптышеш пижеш» (1928) ойлымаштыжат палемда. Шагал огыл марий-влак Критон гаяк лудын-возен моштымо ваштареш шогеныт, садланак Совет властьын эн кулеш законжымат пудыртылыныт. Ятыр годым тыгай ен-влакым анггыра чоялыкышт ний оптышеш пижыктен. Тыгай урок деч вара веле нуно Совет властьын калык власть улмыжым, у илышын пайдажым умылаш туналыт.

Я.Элексейнын ойлымашлаже проста форман да куштылго йылме дене возалтыныт, шинчалан тужвач шыри-вури  койшо турло тур дене турлалтын огытыл. Кумыл шотышто тудын ойлымашлаже южгунам я ойган, я весела мыскара шотан улыт. Писатель ойлымашыж дене еным шоныкта, илыш сайрак лийже, тиде сай илыш дене илаш шонышо айдеме шкежат саемже, манеш. Уда койыш ден событий-влак ваштареш писатель кеч-кунамат сай койыш ден кулешан событий-влакым шогалта. Но тудо, теве тыге илыза, моло семын илаш ида тошт манын, вига кок ойло; писатель пала: лудшо чын вывод деч молым огеш ыште.

Я.Элексейнын виян сюжетан ойлымаш-влакшат улыт. Нунын кокла гыч иктыже – «Кумыж эртене» (1925). Тиде ойлымаште писатель шкенжым  гына йоратыше айдемын образшым суретла. Совет власть – шемер калыкын, пашазе ден кресаньыкын властьше, садлан шочмо-кушмо элым аралаш – кажне совет айдемын почетный обязанностьшо. А теве Чопай ден Йыван тидым монденыт, сай илышым шканышт гына кычалыт, садлан Йошкар Армий гыч шылыт, шочмо эллан изменник лийыт. Тыгай еным совет айдеме чытен огеш керт. Арамлан огыл Чопайым йоратые танжат кудалта, ачажат тудын деч коранеш, аважат опекла, тудо эргыжын ыштыме кумыж эртньыжым налешат, тыге каласа: «Тидыжым аватлан ямдыленат улмаш аман. Шке кидет дене пуэн шыч керт. Мом ыштет, ен семын илен мошто…. »

Шкеж нерген гына шонышо, шкенжым гына йоратыше ен шочмо элжымат монда; тыгай еным иктат огеш йорате, огеш пагале, вет йораташат, пагалашат тудым нимолан: тудо пеш кугу титакым ыштен  - шочмо-кушмо мландыжым кудалтен. Теве тыгай тиде ойлымашын темыж ден идейный содержанийже.

Каласаш кулеш: тиде ойлымаште Я.Элексейн марий кундемын чодыражым, тудын моторлыкшым, шуко йуквн улмыжым, поянлыкшым пеш сылнын суретлен. Тидын годым автор айдеме чоным куандарыше чиям муын. Тыгай сылне чодыраште шем шуман, шкеныштым гына йоратыше ен-влак шылын иленыт, но нуно нугыдо чодыран чапле помышешыже аралалт кодын огыт керт!

Я.Элексейнын произведенийлаштыже марий калык коклаште классовый отношений кугу верым налеш. Тыгай ойлымаш-влак кокла гыч «Коремтур Порт» (1926) ойлымашым палемдаш лиеш. Тиде изи ойлымаште писатель  кугу чыным каласен моштен: марий йорлылан поян кидыште илаш моткоч неле. Тарзе Потр поян Каври деч Йошкар Армийыш каен веле утла, да, тушеч толмеке, пояным сенаш вийже шута. Тидлан ойлымашын геройжо веле огыл, а чыла калык куана. Ындыжым калык тыге ойла: «А поян Кавриланат, эре яра тарзым ашнен, шурен лукмыжлан чот перныш. Поянлан тугак кулеш. Нунын пызырен илымышт ынде эртыш».

«Рывыж Потр» ойлымаште – ындыжым Потр поян марий – Советыш сайлыме годым сурет еда коштеш, шканже кулеш еным Советыш сайлаш темла. Но ялысе марий-влак тудын дене огыт келше. «Совет век ко шога, тудымак сайлена, маныт».

Тыге,Я.Элексейн шке ойлымаштлаштыже марий ялын илышыжым турло могырым ончыкта да кеч-куштат тошто илышым у илыш сенен толмым суретла: у илыш дене пырля марий ялыштат прогрессивный вий кушкеш, тошто илыш дене илыше марий шемерат у корныш вончаш туналеш. Тиде процессым писатель ужын моштен да изи ойлымашлаштыже ончыкташ тыршен. Но марий литературышто Я.Элексейн утларакшым «Ормок» повестьше дене палыме лийына.

=== «Ӧрмӧк» повесть ===
Я.Элексейн «Ӧрмӧк» повестьше – марий калыкын ожнысо илышыжым ончыктышо первый прозаический произведений-влак кокла гыч иктыже, манаш лиеш. Чын, марий калыкын ожнысо илышыж нерген  Я.Элексейн деч ончычат марий писатель-влак ятыр возеныт. Но калыкын илышыжым чылаж годым чын ончыктен кертын огытыл. Молан манаш гын, нунын кокла гыч южыжо Совет властьын первый ийлаштыже поян классым ужын огыл. Илышлан чын лияш гын, кеч-могай писателят поян классын шучко сынжым, шемер калыкым пызрен илмыжым ончыктышаш ыле. Но национальный кышкареш анышыремше мировоззренийжлан кора южо писательже тидым нигузе ыштен кертын огыл.ятыр годым тыгай писатель марий калыкым класслан шелалтдымым ончыкташ тыршен, пуйто марий коклаште поянжат, йорлыжат лийын оыл, пуйто марий калык ожно оранек сай илен, а  ынде тудын илышыже пужлен, йорлештын. Икманаш, южо писатель тошто илышым мокташ тыршен, марийын реакционный, шукыж годым религиозный культурыжым, отыжым, койышыжым, ош вургемжым романтически куш нолташ тыршен.

Кугу Октябрь революций да граждан сар жапыште  шемер калыклан шкенжын буржуазийже ваштареш чот кучедалаш логалын. Тиде жапыште поян класс кертмыж семын тошто илыш верч шоген, у илышлан эрыкым пуэн огыл. Тунам южо писательже шемер калыкын шыдыжым класс кучедалме корно гыч корандаш тыршен. Но революционный писатель-влак национальный кышкареш петырналт кодшо писатель-влакын тыгай «исторический концепцийышт» дене нигузеат келшен огытыл. Граждан сар годым Коммунист партий дене пырля пашам ыштыше революционный марий писатель-влак марий калык коклаштат класс кучедалмымраш ужыныт да шке произведенийлаштышт ончыктеныт.  Мутлан, М.Шкетан первый пьесылаштыжак йорло влакын мланде верч, кинде верч граждан сар жапыште кучедалмыштым суретла («Шошым сенен», «Сардай»).
Я.Элексейн «Ормок» повестьшым 1932 иййыште возен. Тудын темыже – марий калыкын XVIII  курымсо илышыже. Тыге, тиде повестын темыжым А.Ф.Конаковын «Ику» пьесыжын темыж дене танастараш лиеш. Молан вара 1932 ийыште марий калыкын ожнысо илышыжым ушештараш амал лийын?

Мемнан элыште 20-шо ийла мучаште да 30-шо ийла туналтыште социализм чонымо паша виянеш. Тидыже ялыште класс кучедалмым виянда. Коммунист партийын вуйлатымыже да руш калыкын полшымыж дене марий калыкат ял озанлыкшым социалистический корныш кусараш туналеш:колхоз-влак кушкыт.

Марий калыкын ожнысо илышыже могай улмаш? Марий калык коклаште поян ден йорло чынак лийын огытыл мо? Оза ден тарзе лийыныт гын, ала нуно чынак икте-весышт дене татун, келшен иленыт?

«Уке!» - манеш чыла тиде йодышлан Я.Элексейн. Марий калык ожнысек иктор илен огыл. Тудын коклаште поянжат,йорлыжат, оза ден тарзыжат лийын, иктышт ен вий  дене иленыт, весышт, ен пашаш орланен, умырыштым эртареныт.

Я.Элексейн «Ормок» повестьыштыже XVIII курым мучасыше илышым суретла. Марий-влак чодыра коргышто илем дене илат. Тиде повестьыште кок вий – поян ден йорло – ваш-ваш шогат: ик могырым – поян Чепиш ден тудын Лотай эргыже, вес могырым – йорло марий Ормыза, тудын Ормок эргыже, шылше салтак Эшполдо, молат.

Ормок – повестьын тун геройжо, йорло Ормызан латшым ияш эргыже. Тудо йулем пасум поян Чепишлан куралеш. А Лотай – поян Чепишын латшым ияш эргыже.

Лотай Ормок дене иктанаш гынат, але «изи» …. Умбалныже пулвуйым эртыше лавран тувыр, тувырын мелгандраже когынек кеча гынат, иканат кылдымаш уке. Шургыжат тувыржо деч яндарак огыл: иканат  вуд шуалтымыла огеш кой. Кужу упшо путырналт-путырналт кия».

Тиде герой-влак коктынат иктанаш улыт гынат, илышышт кок корно дене кая. Ормок кечыгут куралеш, а Лотай ик йырымат савырнен огеш керт: веет тудо эше «изи», модын кошташ веле йората.

Марий калык коклаште поян ден йорлын улмыштым, нунын кок турло илышыштым, ваш-ваш шогышо интересыштым Я.Элексейн умбакыже эше келгынрак ончыкта.

Илем-влакым налына. Нине илемыште Чепиш, Ормыза, Тойки, Ипон Эшплат илат. Чынжым каласаш гын, Ипон Эшплат кызыт огеш иле,тудын илемже яра кодын, шкеже Ипоныш (Уфа велыш) шылын куржын.
Чепиш – поян, садлан тудын илемжат молын деч ойыртемалтеш. XVIII курымсо марий пояным суртшым Я.Элексейн чын суретлен. Автор ик детальымат ушештараш огеш мондо. Тудо чыла ончыкта: могай улмаш поянын але йорлын сур-печыже, портшо, окнаже, клатше, клат коргыжо, омсаже, порт коргышто могай арвер кушто шога, кушто олымбал, конга, мо дене але кузе кажне арвер, узгар ыштыме – ниможымат мондымо огыл.
Веет кызытсе илыш ожнысо гай огыл. Мо ожно лийын, кызыт тудо уке, мо ожно лийын огыл, кызыт тудо уло. Ожно лийше узгарын лумжо гына кодын, тудыжат кызыт мондалташ туналын. Чыла тидым Я.Элексейн ушештара, тошто узгар тусым суретла, садланак автор архаизмым кумдан кучылтеш. Чыла тидыже марий калыкын эртыше илышыжым шинча ончылно улмо гаяк ужаш полша; илышым келгын умылен, кызытсе илышым чонаш, шушаш илыш нерген шонаш  Я.Элексейнын пповестьше туныкта.

Ынде ончалына, кузеракын автор герой-влакым суретла.

Теве поян енын портретше: « Чепиш кугу капан. Йыргешке пондашышкыже ала чал пурымо огеш кой. Умбалныже вачегочан тувыр. Ончыл урвалтышыштыже ик лашка гай тур. Кыдалыште – кузанушто.  Уштышто, ончылно, шушто калта кеча. Тиде калташте янау, тулку, шеен нигунам ок эксе. Вуйыштыжо теркупш, ончылно кече шойылтышлан шушто ургымо.   Кидыштыже – шерва тоя». Вара тиде поян могай шоныш дене ила? Шке поянлыкшым тудо изи крмыж денат, элте денат пога. Теве тудо мукш омарта-влакым  ончен лектеш, шерева тояш палым ыштылеш, волен вочшо мукшым кидыш налешат, ятыр ончен шога. Тышеч ме ужына, кузе Чепиш шкенжын изи мукшыжым арала, веет мукш, изи гынат,-  тудын поянлыкше. Но Чепишлан тиде ок сите.тудо шке поянлыкшым эре кугемдынеже. «Тойким кычкыралын, иктаж лу вопшым шуыктышаш…. Телым йозаклан колдырший налмыжым мондыш мо? Кулешыж годым кечылан кум гана толыт, налыт каятат, шинчашт дене огыт кончо»,- манеш тудо ватыжлан.

Чепишын ватыжат шке шонымыж дене марийже деч вараш огеш код. «Ен улым ужыт, пашаланже почешышт кошт, олпот лупшылык,- куваже пелешта». Чепиш ден куважын ойлымышт гыч ме палена: Чепиш йорло енлан йозак тулаш оксам пуэн. Но тиде «полыш» йорлылан моткоч шергын логалын. Теве Тойки колдыршийлан лу вопшым Чепишлан шуын пуышаш. Тиде кутырымо гычак ме весымат ужына: йорло енлан тора лупшат чот логалеш, тидым, очыни, Чепиш вате арам ок ойло.

«Поянын намысшын пундашыже уке», - манне марий калык. Тыгаяк Чепишат, тудо эше чот пояш шона. Тидым ме Чепишын Йуксо ото лишне чодырам чеклаш шонымыж гыч палена.

Могай амал дене поянын вийже кушкеш, кузе тудо шке поянлыкшым шукемда? Чепишын поянлыкше вес енын шулдо пашаж дене погына.

Тойки деч посна Ормызан чыла ешыже, чыла погыжо Чепиш кидыш верештын. Йозакым тулаш манын, Ормыза Чепишлан уржа озымжым ужален. Урлыкаш шульым ситышын пуаш сорышо Чепиш йорло марийым ондален – пуэн огыл. Тидлан верчынак Ормоклан кенеж гоч поянын пашажым ышташ верештын.

Тиде ок сите, Чепишым йозак погаш шогалтеныт, ындыжым йозакшымат «йорлыжлан поян олмешат тулаш верештын».

Тышеч ме ужына: нужна марий кок вечын пызырналтын. Ик могырым, поян марий турло амал дене тунден; вес могырым, кугыжанвласть эрыкым пуэн огыл: я тулен кертдыме йозакым поген, я вуеш шушо эн таза рвезе-влакым салтакыш нангаен.

Салтакыш кайше еным  Я.Элексейн Эшплат эрге Эшполдын образше гоч ончыкта. Эшполдо салтак гыч шылын толын. Молан? Салтак илышым тудо чытен кертын огыл. «Салтакыште орланен колымешкем, шке шочмо верешем капем шуйжо», - манеш Эшполдо. Вара лупш дене кыралтше вуйжым, могыржым Чепишлан ончыкта. Но Эшполдо, монгыжо  толмек, ешыжым суртыштыжо огеш му (тудын ачаже, Эшплат, Ипоныш шылын каен). Шылше салтак поян Чепиш кидышке верештеш, кенеж гоч поянлан чодрам кукла, а варажым Чепиш ден Лотай Эшполдын рвезе умыржым шучкын курылт: тудым йулалтен пуштыт. «Ушет кайыш мо, Чепиш изай? – манеш Эшполдо Чепишлан. – Ныл шинча ваш ончен пуштат. Могай осалым ыштенам?» Но тудлан кок осал тушман деч утлаш огеш лий. «Руш кугыжа могырем пытарыш, марий поян чонем йомдара. Марий калыкын тукымжо… тыландат учым шукта!» - манеш Эшполдо тушманже-влаклан.

Марий поян эрге утларак да утларак пояш тырша, садлан нимогай шучко паша дечат огеш чакне. Тудо шке поянлыкшым гына пала, тудлан айдемын илышыже илыш огыл,енын йосланымыжым осалеш мекшанше шумжо огеш шиж.

Марий поян ден кугыжан власть шемер калыкым иквереш пызырен иленыт. Тидым Я.Элексейн Чепишын образше гоч ончыктен. Теве Ормыза тудын кидышкыже ешыжге верештын. Чепиш шке эргыж олмеш салтакыш Ормокым ужатен колта. Тиддеч вара Чепиш кид гыч Ормызе огеш  утло, «сайрак веле Чепиш кидыш пурен шинчеш».

А Лотай ачаж деч шемер калыкым пызырен илаш тунемеш.

Ормокын йоратыме удыржым, Ямбикам, поян суртыш окымеш марлан пуат. Но автор шке геройжым – Ормокым – монгыш портылта: тудат салтак гыч шылын толеш. Тунам Лотайым салтак-влак кучен каят, веет Ормок тудын лумжо дене салтаклан коштын.

Шемер марий ожнат кулак ваштареш кучедалын мо? Кучедалын гын, кузе кучедалын? Ожно ала тудо пассивный лийын?

Повестьым шымлен лудына гын, тиде йодышлан тыгай вашмутым  муына: шемер марий поян ваштареш ик гана веле огыл шыдыжым ончыктен. Очыни, арам огыл калык Чепишым Пугачевын лумжо дене лудыкта, но тидым автор ик гана веле ушештара. Тыге Я.Элексейн шке повестьыштыже тиде темым палемден гына кода. Умбакыже ойлымаш гыч пале лиеш: Чепишлан шке пашаенже-влак учым шуктеныт.
Йорло-влакын пашам йоратымыштым,йосылыкым чытен, сенен кертымыштым, тушман ваштареш кучедалаш эре ямде улмыштым писатель поро кумыл дене ончыктен.

Эрык, пиал верч шемер калыкын кучедалмыже – чын верч кучедалме паша. Ормок тыште сенен лектеш. Повестьын тыгай мучашыж дене Я.Элексейн кумлымшо ийлаште кулакым класс семын йоршын шалаташ ужеш. Тыгае «Ормок» повестьын тун идейже, тун ойжо.

Мутат уке, повестьыште ситыдыашат уло.  Я.Элексейн марий калыкын илышыжым моло калыкын илышыж дене кылден ок ончыкто. Мутлан, Ормок салтакыште шкет коштымыла веле чучеш.
Вес могырым, повестьыште удрамаш образ-влак куржын эртышыла веле койыт. Тыште ме Ямбикам, Сылвикам, Лыстывийым да молымат палена, но нуно кон удырышт улыт, могай тусан, мом йоратат, мом огыт – тидлан повестьыште раш вашмутым огына му. Кузе ожно удыр ден рвезе икте-весыштлан келшеныт, икте-весыштым йоратеныт – ончыктымо огыл, икманаш, айдеме шумын корго илышыжым почын пуаш писательын кумылжо мелын шоген огыл. Тидлан верчак марий калык илышыжым тывеч-тувеч веле ужына.

=== «Кавырля» повесть ===
Я.Элексейнын вес повестьше – «Кавырля». Тудо шке шотан, содержательный произведений. Форма шотышто приключенческий да хроникальный койышан. Тудо первый гана «Кавырлян илышыже гыч» лум дене «У вий» журналеш печатлалт лектын      ( 1934 ий, 2-3 №; 1935 ий, 1,3 №; 1936 ийысе альманах).

Повестьын геройжо путынь эл мучко коштеш гынат, чыла вереат иктым гына ужеш: кеч-куштат шемер калыкым кугыжан Российыште орландарен ашнат, пашам шуко ыштыктат, шагал тулат. Русанов Кавырля, кеч марий кокла гыч лекше помещик Атлашкин дене лийже,кеч бурлакыште ала мо вере пашам ыштыже – нигушто пиалым огеш му, нигуштат илыш йосым сенен лектын огеш керт, чыла вереат шелше вол воктене кодмо семын нимо деч посна кодеш.

Теве тудо Каспий тенызыш верештеш, черлана, Марве олаш миен лектеш, тушеч – Самаркандыш. Тушто рестораныште пашам ышта, кенета – о, пиал! Кавырля поя, удырымат налын шукта! Но оксаже банкеш йомеш, а кодшыжым марлан налме удыр шолыштеш, а Кавырлялан, монго велыш толын,адак тарзе лияш верештеш. Совет власть лиймек веле Кавырля эрык илышым муэш.
Коштмаштыже тудо турло еным ужеш, турлымат колеш. Ойлымашын вийже лач тыште. Марий помещик Атлашкин нерген глава поснак онай. Кузе марий кокла гыч помещик лийын кертын? Поянлыклан кора. Ожныжо тудо лесопромышленник улмаш, моло лесопромышленникын чодыраштым шолыштынак, поянлыкшым ешара, варажым купеч-влак коклаште илаш амал лектеш. Купеч лиймекыже, Казанский губернаторын шужаржым марлан налеш, тидыже тудлан Озанысе капиталист-влаклан посанашт лияшат йоным пуэн. Тунамак тудын кидышкыже йушо помещик Осокинын именийже верештеш: Атлашкинын пиалже, вес семын каласаш гын, поянлыкше, эше кугем шоген: индеш менге мландыже гоч куртньо корным пыштат, индеш тужем тенгем тидланак веле идалык еда налаш туналеш. Куралме мландыже, чодыраже тужем десятин дене, ушкалже,соснаже, шорыкшокшы, тулеч молыжо шудо вуй дене, сурткайыкшым шотленат от пытаре. Кенеж жапыште Атлашкин дене 700-800 тарзе пашам ышта.

Кавырля марий помещик дене шым ий пашам ыштен ила, тидлан 17 ырший оксам налын лектын кая.

1905 ийысе революцийым кугыжан правительство пеш кугу шыде дене пызыралеш. Астраханьыште 39 еным сакат, нунын коклашке Константинат, Кавырлян йолташыже, верештеш. Кавырлям шкенжымат арестоватлат, но тудым оправдатлат.

Каласаш кулеш, ойлымашын геройжо, Кавырля, марий калыкын илышыж деч поснак ойыртемалтше илыш дене ила, туге гынат кушко гынат ок мие, кушко гына огеш шу – чыла вереат капиталистический обществын типичный обстоятельствышкыже логалеш. Чыла вереат тудым эксплуатироватлат, чыла вере ондалаш тыршат. Честный айдемылан тыгай обществыште вер уке, лач ондалыше, шолыштшо, еным шке олмешыже ыштыктен кертше гына эрыкыште ила. Социализм веле айдемылан чын илышым пуа, айдемын ушыжым почын пуа. Икманаш, социалистический обществыште веле айдеме, эрык пашам ыштен, чыла усталыкшымат нолтен кертеш. «Кавырля» повестьым лудын лекмек, лач тыгай выводым ышташ лиеш.

«Ойлымаш ден повесть-влак» (1955) книгаште. Я.Элексейнын 1940 ийыштак возымо «Тоймак тукым» повестьше первый гана лектеш. 1962 ийыште повестьын кокымшо ужашыжым «Ончыко» журналеш кучыкемден печатлыме (2-3 номер), 1963 ийыште тиде повестьым кок ужашге посна книга дене лукмо. Писательын колымыж деч вара, 1966 ийыште, «Ончыко» журналеш (3№) кумшо ужашыже лектеш.
Я.Элексейнын «Тоймак тукым» повестьшым марий элыште капитализм виянме жап гыч туналын 1905 ийысе первый руш революций марте марий илышын энциклопедийже манаш лиеш.
XIX курымын 90 ийлаштыже писатель марий ялыште ойыралт шушо кум турло социальный вийым ужеш. Эн первыяк, Токташ деч Декын  да молат икмарда кресаньык улыт. Нуно шке кид вий паша дене илат, уло укештым мланде паша, вольык ашныме да чодыра паша дене ситараш тыршат. Амал толмо годым кумыр-луыр дене оксамат поген шуктат. Тиде шотышто Токташын образше поснак онай.
Токташ – пычкемыш ялеш кушшо марий Гобсек, тудо Оноре де Бальзакын геройжо семынак моткоч чанга, но Токташын шке оккуллан ушаныме дене тулыжген, чоялыкшат моткоч аныра. Садлан тудым Пайдуш уныкажат, Тойки эргыж ден шешкыжат вашке ондален кертыт, да умыр мучко кумыр дене погымо оксаже нунын кидыш верештеш. Окса йоммо деч вара Токташлан шешкыж деч «йудыгышо», «албаста» шомакым колаш перна. А Тойки вате, Токташын шешкыже, «пайрем годым, удрамаш коклаште ончык лектын, кадыргылын, моктанен муралта:

:Токташын шешкыже улам,
:Тойкин ватыже улам.
:Моктанем гын, вием шута.
:Кучылтам гын, оксам сита.
:Мариемже – Озан купеч,
:Пайдушемже – купеч эрге.
:Шонена гын, эргыланна
:Купеч удырым налына».

Оксан, поян лияш, йон толмо годым поянлыкет дене моктанен колташ – ик паша, а шке поянлыкетым кучен мошташ – вес паша. Тойки ватын тиде мурыжак ен коклаште улшо чоя рывыжын опкын чонжым тарвата. Тойки ватыжын мурыжым колын, Изибай теве тыге шоналта: «Тиде мом туштен мурыш, икана палышаш ыле». Чынак, Тойки ден моктанен мураш йоратыше ватыже оксаштым арален огыт мошто: окса ленежышт пояш туналше чоя рывыж Изибай кидыш кусна.

Изибай ден ватыже капиталистический обществеш кушшо типичный айдеме улыт. Нунын шум-чонышт чыла айдеме чувство деч коранын, айдемын сай койышыжат нунын коргыштышт «шумдымо чистоганыш» савырнен. Окса верч, лиеш гын, нуно шкеныштымат ужалат, а еным ондалаш, окым йорлештараш нунылан шувылвудым нелме дечат куштылго. Йыдал, кольмо, муно, вольык, коваште, яра тарзе, икманаш, чылажат нунын кидыштышт сатуш савырна.

Тыге, Изибайын образше гоч писатель марий ялысе туналтыш накоплений процессым, капиталистический отношений виянмым реалистически, чын ончыктен.
Изибай – чоя айдеме, но ушыжо айдемын ныжылге шумжым ок чыте. Садлан тудын нерген калык тыге ойла: «Ачаже чоя марий ыле, а эргыже тудымат эрта». Тойки деке оксам арымеш налаш миймыж годым, шонымыжым шылтен, шке семынже тыге шона: «Коркам кучымек, изишак подылат гын, йылмет вийна, мутланаш сайрак лиеш, вара ойлена… Мутланымыж годым тудо Тойким теве «изи», теве «Тойки тос» манын кудалта». Тыгай койышыж денак тудо Тойки деч лу тенге оксам арен кая да огеш портылто.
Тудлан пояш, калыкым ондалаш феодально-капиталистический строй полша. Теве Изибай деке Толбай Водыр Озаныш коло вич мужыр йыдалжым ужален толаш йодын мия. Но торговой айдеме Толбай Водырлан тыге манеш: «Йыдалетым ужален толын от шукто, эрла правлений гыч старшина ден урядник йозаклан ужалаш толшашлык улыт. Толмешкет йошкар тунатым кучен луктыт. Йыдалетым тышакак, кызытак ужалашет келша».
Йорлылан нигуш пураш, йыдалжым Изибайлан пел акеш пуэн кода, а Декын  кугыза шудо витле кольмыжым тидо амал денак чырак акеш ужала, тидын годым тудо Изибай нерген тыгай ойыш шуэш: «Мемнан ялыштат ен шуй умбач илыше кушкеш, саманжат тугайланак полша…..»
Изибайын ватыжат  кок туран кузо  гай лийын шуын. Йорло удрамаш Лычий ончылно порын койын, яралан манме семынак, тудын шорыкшым шке вуташкыже озажланак кондыктен пурта. Вараже, шорык пачам ыштымек, Лычийын шумжо шелын кошташ туналеш.
Ондалаш поян Изибай капиталистический обществын  моральже деч тунемеш. Арам огыл тудым шкенжымат ондалат. Икана Озан ола гыч тудо кагаз дене ыштыме самоварым налын конда. «Кевытыште шинчам денак ончен шогышым: приказчик, ончыктышыжла, самовар умбаке кузен шогалын торштыльо, айдемым чытыш, путырен мешакыш чыкен пуыш, мый тудо самоварак шонышым. Эй, пий, окса тулымем годым вашталтен пуэныт. Оласе жулик мемнан гай огыл. Уремыште веле жулик уло, шонышым, кевытыштат улмаш. Лыстий, нал да клатыш луктын шуо, мариетын аныражым адак енлан ит шаркале; кум тенге окса вудыш кайыш. Йора, ме тудым кум кече гыч савырена. Мыланна ола руш жулик гын, марий-влаклан ме шке жулик улына».
Шке ондалалтмек, вес ганажым Изибай еным лумынак ондала. Арам  огыл тудын нерген Эпай ватылан татар тарзе Закир тыге ойла: «Еным ондалаш нунын йылмышт уста…. Тендам чылтак мочыла гайым ыштат, шуялтен йуыт».
Вольыкым налаш да шергын ужалаш Изибай Галий деч тунемын. Но Галий Изибайым, шке манмыжла, пеш чот чиялта, пеленже коштмыжлан оксам пеш шагал пуа. «Тудыжо туге да, мый торгаяшыже сайынак тунемым – манеш тудо ватыжлан. – Тендан гай шала умшан, шала вуй марий вате-влакым ынде шуалтен йуын кертам, шондык пундаш гыч пытартыш кумырдам луктын пуэда, тошто вичурашлан вута вольыкым кучен пуэда. Ынде мо каен, тудо кыша, кызытеш чыте».
Изибайын яллаште чапше кушкеш:староста ден карт кугыза Аксыбай эн лишыл тосшо лийыныт, ялыш толмышт годым старшина, поп эре тудын деке пуреныт. Изибай пошкудо порт угыл гыч «Въезжая квартира» манын возымо онам налын, шке порт угылешыже пудален, тулеч вара моло толшо тора-влакат тудын деке пураш туналыныт.
Мутат уке, варажым тидат Изибайлан кугу вийым пуа. Старостан полшымыж дене тудо тулык удрамашын колышо марийже лумаш мландыжымат шупшын нала шок вожыл. Староста ден Изибай яллан оза лийыт, мом шонат, тудым ыштен кертыт. Погынымаште  староста калык умбак кычкыренат кертеш, мо шонымыжым шукташ тудлан нимат йосо огыл.
Повестьыште эше кумшо социальный вийым ончыктымо – тиде йорло-влак. Нуным писатель йорло качымарий Водыр ден тулык вате Лычийын образышт гоч ончыктен. Южо автор нине геройым поян Изибайым сенен лекше семын, очыни, ончыкта ыле. Но Я.Элексейн шке геройжо-влакын илышыштым пала, да тудын геройжо-влак писательын шонымыж почеш огыт иле, а шке койышыштлан кора илат. Повестьын ик виян могыржо тыште.

Водыр ден лычий пеш нелын иленыт, коктынат Изибайын пашаштыже орланаш туналыт. Тиде ок сите. Изибай нунын илышыштым мочыла гай туржеш. Изибай ден пашам ышташ туналымекышт, шонет: теве Водыр ден Лычий орлык гыч утлат. Тидлан амажат шукак огеш кул. Водыр качымарий гынат, Лычийым тек марлан налже веле, Лычий у марий дене ушныжо, йосо условийыште, кок еш вий, кок изи озанлык ушнен, изи гынат, кугу гынат, шканышт пиалым муын кертыт, шонет. Герой-влакын ойыштат тыгаяк. «Удрамаш удрамаш пашаште веле онай, поръенлан поръен паша веле келша», - манеш Лычий.
Водыр портым уэмдаш шона, чыла шотыштат айдеме семын илынеже. Но йорло енын тыгай ойжо поян кумылан кора йордымыш лектеш. Изибай ден ватыже Водыр ден Лычий коклаш, «тошто ен манмыла, «пий ден пырыс почым» шушкыныт. Водыр ден Лычийым йоршеш тораш шонен, Изибай турло йоным кычалын».
Ватыжлан изибай тыге ойла: «Водырлан каймыже мыланна йоршынак огеш кул. Ордыжко пуэна гын, онайрак лиеш. Шинчет, ордыжко кая гын, тудын мландыже кодеш. Кызыт мемнан дене Настийже уло, Лычийым шынден колтымек, Микакшым кондена, ынде тудат азам рупшен кертеш. Шинчет,толшаш шошылан тудын уло мландыжым, удымо уржа озымжым налына. Тудын пакчажат изи огыл, тор верыште, уянгдет гын, сай пакча лиеш, тудат мемнан кидыш пура.»

Тиддеч вара Изибай пелйуд годым Лычий деке пунчедур марийым, Поликарым, арака дене намия. Однакшым Лычий нимо шот денат вес ялыш марлан ынеже кае. Но тудым тошто илышын койышыжо йоршын тунчыктарен. Арака ден арам вожылмо койыш Лычийын воляжым пытарат. Лычийым Изибай ордыж марий Поликарлан марлан пуэнак колта. Лычийын ордыж ялыш марлан каймыже огеш шу гынат, нимом ыштен огеш керт: тудын чыла воляже, ушакылже шке кидыштыже огыл. Озаланыше классын идеологийже, илыш-йулаже Лычийым тунчыктарен. Тыге йорло удрамаш ний оптышеш пижеш да тушеч умыржо мучко утлен огеш керт. Теве тыгае тиде йорло марий удрамашын образше.

А Микак ден Настий, Лычийын эргыж ден удыржо, Изибайын кулышкыжо савырнат.
Лычий нуным кулеш ынеж кодо, нуным налаш толеш. Но Изибай Лычийын погыжымат, икшывыжымат ок пу. Вет Изибай велне кугыжанвластят шога. Староста Лычийлан тыге веле манеш: « Тулык…. Ик марийым ялыште ямдылен шогенат, весым ордыж ялыште  руалтенат. Нимом огына пу! Мо дене лектын каенат, тудын дене иле, - закон ок шудо!»
Тидлан лычий чон йосын Изибай ден старостам шудал гына кертеш: « Ситарыза тугеже, Изибай, мыйын погем дене! Мыйын икшывем дене ешан лийза. Тыланда яра тарзе, яра толшо пого кулеш. Тендам аралыше староста дене коктын ынде яллан вуй лийын улыда, чыла ялым кучеда. Мемнан шинчавудна яра ынже йом, мемнан шудышат иктаж гана шуэш».
Но писатель мыланна шижтарен кода: Микак ден Настий авашт гае поянлан умыр мучко кул огыт лий, нуно капиталистический обществын эныремышвотшо гыч утлат.
Чын, лычият, Толбай Водырат поянлан учым шуктыде колат. Йорло удрамаш Поликарын ажгыныше шыдыжлан кора пыта, а йорло тарзе изибай ватын порж марийже лийын кертдымылан кора йомеш. Тыге, пиалдыме кок ен, умыр шуде, марий поянын намысдыме улмыжлан кора вуйым йомдара.
Туге гынат колымшо курым шуэш, тудо шкенжын эн reue палыж дене ойыртемалтеш – шемер калыкын ушакылже почылтеш. Я.Элексейн тидым,олалаште пашазе классын революционный движенийже виян толмым, Новоселовын образше гоч ончыкта. Пашазе класс кокла гыч лекше айдеме шемер калыкын ойгыжымат раш пала. Тудын умылтарыме пашаж гоч марий кресаньык кокла гыч повестьын моло геройжо-влак, изи Элексейнмыт да Декынмыт, сай ден удажым палаш туналыт.
Микак ден Настий йорло йоча-влак кокла гыч лудаш-возаш первый тунемыт. Нуным писатель пеш йоратен суретла, таза ушан улмыштым, илышым умылен моштымыштым, искусствым йоратымыштым палемда. Умбакыже нуным Изибай да молат шонымышт семын тунден огыт керт. Илышын шокшо тулешыже шуаралтын, йосым сенаш тунемын, Микак ден Настий,шинчаш койде, олян-олян вуеш шуыт.
Самырык йорло удыр Изибай ден ватыж деч Изи Элексейын Йогор эргыжлан марлан лектын утла, а тудо кечынак Микак Новоселовын полшымыжлан кора Озан олаш кая. Тушеч тудо, ушан, мом ышташ палыше, первый революцийын тулешыже шуаралташ ямде улшо айдеме, шке ялышкыже толын лектеш. Яра кид дене огыл, а прокламаций дене!
Чумыр марий илышат шинчаш койдымын вашталтеш, тудын илыш-йулажат весемеш. Чын, тидыже Изибай деч посна ок эрте. Самоварет, керосин лампет, смола ден скипидар заводет тудын да тудын гай ен-влак гоч марий ялыш пура.

Тиде повестьын эн сай могыржо тыште:турло мелодраматизм ден сентиментализм деч посна. Я.Элексейн шке произведенийыштыже тошто годсо марий илышым реалистически, чын ончыктен.
Я.Элексейн чумыр творчествыштыже марий калыкын илышыжым латкандашымше курым гыч туналын мемнан жапын кумлымшо ийлаж марте ончыктен.Писательын произведенийлаже марий литературышто реализмлан йол умбак шогалаш, ончык тошкалаш полшеныт. А тиде изи паша огыл. Я.Элексейнын заслугыжо лачак тыште.

== Яков Элексейнын тӱҥ произведенийлаже ==
*Корак.Ойлымаш.-М.,Гослитиздат,1929.36 с.
*Ойлымаш ден повесть-влак. Предисл.Н.И.Казакова. Йошкар-Ола,1995.176 с. Рец.: Эман С. Онай книга.- «Марий коммуна», 1956,22 август.
*Тоймак  тукым. Повесть. Йошкар-Ола,1963.200 с. 3-шо ужаш.- «Ончыко», 1966,№3, 16-58 с. Рец.: Иванов К.- «Марий коммуна», 1963, 6 март.
*Кум изак-шоляк. Легенда.- «Ончыко», 1960,№2, 60-69 с.
*Кавырлян илышыж гыч. Ойлымаш.- «У вий», 1934,№2-3, с. 65-74; 1935,№3,с. 45-58; 1936,№4, с. 42-50.
*Карман Курык.-Овда. Кок Легенда.- «Ончыко»,1974,№1, с.87-90.
[[Файл:Ӧрмӧк.JPG|thumb|Ӧрмӧк]]

== Яков Элексейнын кусарыме книга-влак ==
*Тиде лийын Тоймаксолаште. Повесть и рассказ. Пер. А. Креминского.-Йошкар-Ола,1959.68с.; Памаш.М.,1961, с.37-75. Рец.: Данилов Ю. Книга конда пиалым.- «Марийская правда»,1959,11 октябрь.
*Берестяная коробочка. Рассказ.Пер.С.Захарова.- В кн.: Кече чодыра умбалне.Йошкар-Ола,1970,с.97-112.

== Негыз ==
*Сергей Эман Сылнымут нерген мут. Литературно-критический статья-влак. Йошкар-Ола,1971,с.208-240.
*Элексейн Я.А. Ормок: повесть, ойлымаш, легенда.-Йошкар-Ола: Марий книга издательство, 1990.-128с.

[[Категорий:Марий серызе-влак]]
