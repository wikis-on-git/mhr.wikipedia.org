[[Файл:Paasilinna 20071130.jpg|thumb|left|upright=0.6|Арто Паасилинна  [[Москва|Москваште]] 2007 ий.]]
'''Арто Тапио Паасилинна''' ([[20 вӱдшор]] [[1942]], [[Киттиля]], [[Финляндий]]) —тӱнямбалсе ик эн палыме финн серызе/писатель. Тудын возымыжо 45 утла тӱрлӧ йылмышке кусарыме, нунын коклаште руш йылмышкат.  

== Ӱмыргорно ==
{| class="infobox" border=1 align=right
|bgcolor=#C9D9E9 align=center|<font color=#542750>'''''Возымем годым, мый эре <br /> кӱзынерыште улмо семын <br /> чын лийын кертше ден <br /> лийдыме коклаште <br /> равновесийым кучаш тӧчем..'''''</font><br />'''''Арто Паасилинна'''''
|}
Арто Лапландийыште, Киттиля кундемысе Алакӱла ялыште шочын. Ешыште нуно вич эрге да кок ӱдыр лийыныт.
Ачашт полийцейскийлан ыштен, да 1951 ийыште 49 ияш колен колтен. Артон аваже 7 икшыве дене шкетын кодын.

Кужу жап тӱрлӧ газетлаште редакторлан ыштымеке, Арто Паасилинна палыме серызе марте кушкын. Кызытсе финн сылнымут тудын возымыжлан кӧра шинчаш перныше лийшылан шотлалтеш. Артон изаже-влакат - Эрно, Маури да Рейно Паасилинна - сылнымут корным ойырен налыныт. 

Арто Паасалиннан икымше кнагаже "''Karhunkaataja Ikä-Alpi''" лӱм дене [[1964]]. ийыште лектын.  
Писатель лӱмым серызылан 1975-ше ийыште лекше "Мераҥ ийгот" кнагаже конден. Тудо француз йылмышке кусаралтын, да роман негызеш кок гана экранизироватлалтын. Рушла тиде возыктыш Ольга Морозован савыктымаштыже 2006-шо йыште лектын.
Паасилиннан возышыжо почеш икмыняр кином ыштыме да спектакльым шындыме. Икмыняр серымыже комиксышкат кусаралтын. Жапын-жапын серызым кнагаже-влакын икгай сынан улмылан титаклат.  Тунамак ала тидланак кӧра тудын возымыжо ятыр лудшылан келша. Кнага-влакым возымо деч посна, Арто Паасилинна газетлашке шонкалымаш статья-влакым савыкта.
 
== Библиографий ==
* [[Мераҥ ийгот (роман)|Мераҥ ийгот]] ( — [[1975]], рушлашке кусарымаш  — [[2006]], ISBN 5-98695-012-7)
* Пиалан айдемын шыдыже ( — [[1976]])
* Сакыме рывыж-влакан чодыра ( — [[1983]], рушлашке кусарымаш  — [[2001]], ISBN 5-86712-123-2)
* Кӱдырчӧ Юмын эргыже ( — [[1984]])
* Ныжылгын аяртыше ӱдыр ( — [[1988]], рушлашке кусарымаш — [[2008]], ISBN 978-5-98695-026-6)
* Йолташ-влак коклаште шкендым пуштмаш  ( — [[1990]], рушлашке кусарымаш  — [[2006]] ISBN 5-98695-019-4)
* Воштылшо ушкалын кеҥежше ( — [[1991]])
* Пастор Хуусконенын маскаже ( — [[1995]])
* Адам ден Ева ( — [[2000]])
* Тӱнясе эн чапле ял ( — [[2003]])
* Пӧкмӧр серлагыше суксо ( — [[2004]])
* Йӱштӧ нерве да шокшо вӱр ( — [[2006]])
* Сарланыше вакшызе ( — [[2013]], Ольга Морозован руш савыктышыже. ISBN 978-5-98695-058-7)

[[Категорий:Финн серызе-влак]]
