{{Сорла}}
'''7 Сорла''' — [[григориан кечышот]] почеш идалыкын 219-ше (кужемдыме ийлаште 220) кечыже. Идалык пытыме марте 146 кече кодеш.

== Пайрем-влак ==

== Лӱмгече ==
* Сорла тылзын шымше кечынже Александр, Ираида, Макар-влакын лӱмкечышт.
 
== Мо лийын ==
''Тыгак ончо: [[:Категорий:7 Сорла Мо лийын]]''
* 1720-шо ийыште Йӱдвел Сар кайыме жапыште руш войска-влак Гренгам отро воктене швед-влакым кырен шалатеныт.
* Кугу Ачамланде Сар жапыште 1941-ше ийыште лётчик Виктор Талалихин йӱдым тушман бомбардировщикым таран дене волтен шуэн. Тиде эртымгорнышто икымше йӱд таран лийын. 
* 1988-ше ийыште Америке гыч Линн Кокс у рекордым шынден. АУШ гыч Россий марте теҥыз гоч ийын вончышо икымше айдеме лийын. Тидын деч посна тале ӱдырамаш шуко рекордым шынден: тудак Байкалын йӱштӧ вӱдыштыжӧ 4 шагат утла ийын кертын, Кукын, Магелланын пролившымат ийын вончымылан тудым рекорд книгашке пуртымо. 

== Кӧ шочын ==
''Тыгак ончо: [[:Категорий:7 Сорла Кӧ шочын]]''
* [[1945]] — Валерий Алексеевич Никитин, туныктыш да ял озанлык пашаеҥ, Россий Федераций ял озанлыкын сулло пашаеҥже. Шочын-кушкын тудо [[Кужэҥер кундем]] Нуръялыште. Онычсо паша корныжо Марий совхоз техникум дене кылдалтын: агрономлан, вуйлатышын алмаштышыжланат тыршен. А вара Медведево райипсолкомын ял озанлык кучем вуйлатышыже лийын. 1985-2005-ше ийлаште Марий аграрный колледжын вуйлатышыжлан шоген. Суапле пашажлан Йошкар Знамя Паша орден да кугыжаныш чап танык дене палемдалтын.  
* [[1963]] — Андрей Эрнестович Сиберт, сӱретче. Йошкар-Олашке 20 ияш годымжо толын. Тӱрлӧ газет да журнал редакцийлаште пашам ыштен. Италийыште, Японийыште, Америкыште да моло эллаштат эртаралтше калык-влак кокласе карикатур конкурслаште лауреат лӱмым сулен. Америкысе карикатурист-влакын калыкле ушемын чолга сӱретчыже.
* [[1964]] — Валерий Михайлович Киткаев, журналист. [[Шернур кундем]] Ананур ялыште шочын. Кӱшыл шинчымашым Марий кугыжаныш педагогик институтышто налын. Паша корныжо Пуял школ, «[[Ямде лий]]» газет, Тошто Торъял школ да [[«Марий Эл» газет]] редакцийыште эртен. 2001-ше ий гыч [[У Торъял кундем]]ысе газетыште тыршаш тӱҥалын, а ик ий гыч «Торъял ӱжара» газетым почын. 
* [[1969]] — Сергей Иванович Таныгин, сӱретче. Кужэҥер кундемыште шочын-кушшо талантан сӱретчын паша корныжо [[Марий самырык театр]]ыште тӱҥалын, а кызыт гын тудо Шкетан лӱмеш кугыжаныш драмтеатрыште пашам ышта. «Морко сем», «Ой, луй модеш», «Калевала» драмы-влаклан костюм да декораций эскиз-влакым ямдылен. Тудын пашаже-влакым Йошкар-Оласе тоштерлаште ужаш лиеш. 

== Кӧ колен ==
''Тыгак ончо: [[:Категорий:7 Сорла Кӧ колен]]''

== Калык пале ==
* Аннан кечыже. Тиде кечын шушаш теле могай лийшашым мужедыныт. Эрдене юалге гын, телат йӱштӧ лиеш. Южо кундемлаште лач тиде кечын икымше пареҥгым тамленыт, а Илян кечын икымше киндым. 
{{commonscat|7 August}}

[[Категорий:7 Сорла]]
