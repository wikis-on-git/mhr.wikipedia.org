{{Палыме еҥ
 |лӱм                 = Сергей Григорьевич Чавайн
 |оригинал лӱм        = Кыргори Серге Чавайн
 |сӱрет               = Chavain.gif
 |сӱретын лопкытшо    = 250px
 |возымаш             = Сергей Чавайн
 |шочмаш дене лӱм     = Григорьев Сергей Григорьевич
 |тыршымаш алан       = [[серызе]], [[почеламутчо]], [[драматург]]
 |шочын               = {{Шочын|1888|10|6|кечеТС=24|тылзеТС=9}}
 |шочмо вер           = [[Россий империй]], [[Озаҥ губерний]], [[Чарла уезд]], Изи Корамас (кызыт [[Изи Корамас (Морко кундем)|Изи Корамас]]) ял
 |гражданство         = {{флагификаций|Россий империй}}<br /> {{Флагификаций|Совет Ушем}}
 |подданство          = 
 |колен               = 11.11.1937
 |колымо вер          = [[Йошкар-Ола]]
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = 
 |сайт                = 
 |Commons             = 
}}

'''Сергей Григорьевич Чавайн''' ({{Шочын|1888|10|6|кечеТС=24|тылзеТС=9}}, [[Россий империй]], [[Озаҥ губерний]], [[Чарла уезд]], [[Себе-Усад волость]], Изи Корамас (кызыт [[Изи Корамас (Морко кундем)|Изи Корамас]]) ял) — {{Колен|11|11|1937}}, [[Йошкар-Ола]]) — [[марий]] [[серызе]], [[почеламутчо]], [[СССР Серызе-влак ушем]]ын йыжъеҥже (1934), марий сылнымутлан негызым пыштыше, икымше марий [[почеламут]]ым возышо, [[Элнет (роман)|«Элнет» романын]] авторжо.

== Илыш корныжо ==
Сергей Григорьевич Чавайн (чын фамилийже Григорьев) [[1888]] ий [[6 Шыжа]]ште ([[юлиан кечышот]] почеш [[24 Идым]]ыште) шочын. Шочмо верже —  [[Россий империй]], [[Озаҥ губерний]], [[Чарла уезд]], [[Себе-Усад волость]], Изи Корамас (кызыт [[Изи Корамас (Морко кундем)|Изи Корамас]]) ял.

[[1904]] ийыште, [[Унчо]] кок классан школым тунемын пытарымеке, С. Чавайн [[Озаҥ]] оласе туныктышо-влакым ямдылыше семинарийыш пура. Тушто руш классик-влакын творчествышт дене лишкырак палыме лиеш, руш поэт-влакын возымыштым марлаш кусараш тӱҥалеш. Варажым шке гычат возаш кумылаҥеш. 1905 —  [[Ото|"Ото"]] почеламутым воза. Ото - тиде икымше возымо марий почеламут. Тудым варажым шуко йылмышке кусарыме.

Семинарийым пытарымеке, 1908-1915 ийлаште Чавайн Сотнур волостьыш пурышо Пӧтъял, Руш-Шайра ялласе школлаште да Сотнур кок классан школышто туныктен. Марий мланде  деч ӧрдыжыштат туныктымо пашаште тырша, яра жапшым творчествылан ойыра. 1917 ий марте тудо 30 утла почеламутым, "Вувер" поэме-йомакым серен. 

1915 —  Чавайн [[Казахстан]]ыш илаш кусна, Аральск кӱртньыгорно школышто туныкта. 1919 —  Чавайн шочмо кундемышкыже пӧртылеш, "[[Йошкар кече]]" газетыште пашам ышта.

[[1920]] ийлаште тудо журналист, редактор семын шуко пашам ышта. 30-шо ийлаште шуко ойлымашым, поэмым, пьесым воза. Нунын коклаште «Йыланда», «Мӱкш отар» (1928), «Акпатыр», [[Элнет (роман)|«Элнет»]] произведенийже-влак кызытат кумдан чапланат. Шуко возымыжым вес йылмышке кусарыме. 

1934 ийыште [[ССРУ сылнымутчо ушем|СССР сылнымутчо ушемын]] йыжъеҥже лиеш, вес ийын «Акпатыр» пьесым сера. 1935-1937 "Элнет" романым воза, 1-ше ужашыже 1936 савыкталт лектеш.

С. Г. Чавайн йоча-влакланат ятыр возен. Нунын коклаште почеламут, ойлымаш, мыскара орлаҥге улыт. Марий книга савыктыш шуко гана посна сборник дене савыктен луктын.
Одарланен кушшо пушеҥге гай мутсаска корныжо 1937 ийыште лугыч лийын.
[[1937|1937 ийын]] [[11 Кылме|11 Кылмыште]] Чавайным репрессий почеш лӱен пуштыныт.

== Кузе Чавайнын [[алмашлӱм]]жӧ лектын ==
Сергей Григорьевич теве кузе воза:
{{Cquote|
[[1905]] ийыште [[революций]] лие. [[Марий]] интеллигенцийын кумылжым тарватыш. Шукынжо марий улмышт дечын лӱдын, вожылын коштыныт гын, тунам марий газет, кнага, литератур нерген мутланаш тӱҥалыныт. Тиде ийынак [[Теле|Теле тылзыште]] [[Озаҥ]]ысе {{comment|туныктышо|учительский}} семинарийын канцелярийыштыже ятыр ен погынен. Сылнымутан литератур нерген мут лекме годым Владимир Алексеевич Мухин каласыш: «Мемнан коклаште почеламут возышо уло. Тек возышо шке [[почеламут]]шым лудеш». Тунам зал мучко [[Ото|«Ото» почеламут]] йоҥгыш. Колыштшо-влак ик жап нимом пелештыде шинчышт, вара мокташ тӱҥальыч. Кид гыч кидышке почеламут кайыш. Тылеч вара мыйын марий {{comment|почеламутчо|поэт}} лӱмем лекте}}

== Сылнымут аклымаш ==
Сергей Чавайн сылнымут произведенийлаштыже калык ойпогым кучылтын. Тудо шкеже теве кузе воза:
{{Cquote|
Кастене кӱнчылам шӱдыраш але тӱрым тӱрлаш мемнан деке ӱдыр-влак толыт ыле. Кидпашам ыштат, мурат, туштым туштат, йомакым колтат. Моло ӱдыр коклаште Плагий лӱман ик ӱдыр йомак колташ путырак мастар ыле… Мый Плагийын йомакшым пеш йӧратен колыштынам, южгунам пелйӱд марте мален омыл. Тыгеракын калыкын  мутшо сылне литературым йӧраташ туныктен.}}
== «Элнет» романым тӱшкан лудмаш ==

Чавайнын шочмо кечыжлан 6-7 Шыжаште 2016 ийыште [[Марий Эл Радио]]што "Чавайным тӱшкан лудына" проект эртен. Вияш эфирыште кок кече [[Шкетан театр]]ын, [[Курчак театр]]ын артистше-влак, [[Ямде лий (газет)|"Ямде лий"]], [[Кугарня (газет)|"Кугарня"]], [[Марий Эл (газет)|Марий Эл газет]]лан журналистше-влак, Морко книгагудын, Янтемир лӱмеш Моркысо тоштерын пашаеҥже-влак, тыглай кумылан-влак, Марий Эл Радион вӱдышыжӧ-влак кок кече "Элнет" романым лудыныт. Проектлан негызым [[Карпов, Сергей Владимирович|Сергей Карпов]] пыштен да тичмашын тудым наҥгаен.

== Негыз ==
#С. Г. Чавайн. Туныктышылан полшык. Й.-О. 1994.

{{Навигаций
|Портал         = 
|Викимутер      = 
|Викитунемкнага = 
|Викицитатник   = 
|Викитеке        = Сергей Григорьевич Чавайн
|Викитӱрлык-влак = 
|Викиувер  = 
|Викиклат  = 
|Метавики  = 
|Проект    = 
|Тукымвож  = 
}}

{{Марий сылнымут}}

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Википедий:Сай статья]]
