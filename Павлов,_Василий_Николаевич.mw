{{Палыме еҥ
 |лӱм              = Василий Павлов 
 |оригинал лӱм   = Павлов Василий Николаевич 
 |сӱрет          = VasilyPavlov.jpg
 |сӱретын лопкытшо           = 200px
 |возымаш          = 
 |шочмаш дене лӱм = 
 |тыршымаш алан = [[мурызо]]
 |шочын    = 
 |шочмо вер   = Овдасола ял.
 |гражданство      = [[Россий]]
 |йоча-влак             = 
 |чап пӧлек да премий = 
 |сайт             = [http://vk.com/pages?oid=-45095220&p=Павлов_Василий_Николаевич Вконтакте сайтыште]
 |Commons          = 
}}

'''Василий Павлов''' ([[15 Вӱдшор]] [[1958]] ий, Овдасола ял - [[27 Сорла]] [[2005]] ий, [[[Йошкар-Ола]]) —- марий [[мурызо]]. «Палемыс», «Тый улат мыланем ныжыл йӱр» — муро-влакым йоҥгалтарыше семын палыме. Келге, поян йӱкан мурызо кугу пагалымашым марий-влак коклаште сулен.

== Биографий ==
Василий Николаевич Павлов [[1958]] ийын [[15 апрель]]ыште [[Шернур кундем]]ысо [[Овдасола ял]]ыште шочын. Кандаш классым Марисола школышто тунем пытарен.

Школыштак футбол денат сайын модын, хоккей площадкыштат чулым лийын, ече дене куржталмаштат ойыртемалтын. Йолташыже-влак ялысе да оласе профтехучилищыш каяш кумылаҥыныт. А Василийын кумылжым музыкант паша алгаштарен.

Газетыште республиканский культпросветучилищыш тунемаш налме нерген увертарымашым ужешат, [[Йошкар-Ола]]шке толеш. 1975–1977 ийлаште тиде училищын оркестровый отделенийыштыже тунемеш. Вара кок ий армий радамыште служитла.

Армий гыч толмеке, Марисола {{comment|тӱвыра|культур}} пӧртыштӧ директорлан пашам ышта. Уш-акылым пойдараш манын, [[Марий кугыжаныш университет]]ын историко-филологический факультетышкыже йодмашым пуа. [[1986]] ийыште дипломым налмек, ик жап калык усталык рÿдерыште пашам ышта, а 1987 ий гыч – Марий телевиденийыште. Ондак ассистент, вара режиссёр лиеш. Тиде профессий дене шинчымашым нӧлталаш Москваште эртарыме курсышкат коштын толын.

Икымше гана Вячеслав Абукаевын мутшылан Валерий Кульшетовын возымо «Сирень пеледме годым» мурым калык ончыко мураш лектын. Школыш коштмо годымак Василий гитарым шокташ тунемын. Университетыште тунемме жапыште самырык-влак коклаште гитарым шоктен мурымаш кумдан шарлен улмаш. Василият тыге ышташ тунемын. Йолташыже-влак – «Гитарым шоктен мурымет пеш сылнын йоҥгалтеш, тылат тидым радио дене шергылтараш кÿлеш», – маныныт. Василий тыгак ыштен. Радиокомитетыште тудым порын вашлийыныт. Ик мурыжым пленкыш возен, радио дене йоҥгалтареныт. Тудо чылалан келшен. Тулеч вара радиошко вес мурым, кумшым конден. Василийлан композитор-влак В. Захаров, С. Маков да молат шке у мурыштым радиошто возашлан темлаш тÿҥалыныт.

Василий Павлов илыш дене [[2005]] ий [[27 август]]ышто кастене чеверласыш. Чаманаш гына кодеш, пеш шуко фонограммыжым возен шуктен огыл...

== Кылвер-влак ==
* [http://vk.com/pages?oid=-45095220&p=Павлов_Василий_Николаевич Василий Павлов]

[[Категорий:Марий мурызо-влак]]
