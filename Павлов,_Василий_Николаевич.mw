{{Палыме еҥ
 |лӱм                 = Василий Павлов 
 |оригинал лӱм        = Павлов Василий Николаевич 
 |сӱрет               =
 |сӱретын лопкытшо    = 200px
 |возымаш             = 
 |шочмаш дене лӱм     = 
 |тыршымаш алан       = [[мурызо]]
 |шочын               = 15.04.1958
 |шочмо вер           = [[Овдасола (Шернур кундем)|Овдасола]] ял.
 |гражданство         = [[Россий]]
 |колен               = 27.8.2005
 |колымо вер          = [[Йошкар-Ола]]
 |йоча-влак           = 
 |чап пӧлек да премий = 
 |сайт                = [http://vk.com/pages?oid=-45095220&p=Павлов_Василий_Николаевич ВКонтакте сайтыште]
 |Commons             = 
}}

'''Василий Павлов''' (Василий Николаевич Павлов) ({{Шочын|1958|04|15}}, [[Марий АССР]], [[Овдасола (Шернур кундем)|Овдасола]] ял — {{Колен|27|8|2005}}, [[Йошкар-Ола]]) — [[марий]] [[мурызо]], [[Марий Эл Республикын сулло артистше]] (2000).

{{Навигаций
|Портал          = 
|Викимутер       = 
|Викитунемкнага  = 
|Викицитатник    = 
|Викитеке        = Василий Павлов
|Викитӱрлык-влак = 
|Викиувер        = 
|Викиклат        = 
|Метавики        = 
|Проект          = 
|Тукымвож        = 
}}

== Илыш корныжо ==
Василий Павлов [[1958]] ийын [[15 вӱдшор|вӱдшор тылзын 15-ше кечынже]] [[Марий АССР]] [[Шернур кундем]] [[Овдасола (Шернур кундем)|Овдасола]] ялеш шочын. Кандаш классым [[Марисола]] школышто тунем пытарен.

Школыштак футбол денат сайын модын, хоккей площадкыштат чулым лийын, ече дене куржталмаштат ойыртемалтын. Йолташыже-влак ялысе да оласе профтехучилищыш каяш кумылаҥыныт. А Василийын кумылжым музыкант паша алгаштарен.

Газетыште [[И.С.Палантай лӱмеш тӱвыра да сымыктыш колледж|республиканский культпросветучилищыш]] тунемаш налме нерген увертарымашым ужешат, Йошкар-Олашке толеш. 1975–1977 ийлаште тиде училищын оркестровый отделенийыштыже тунемеш. Вара кок ий армий радамыште служитла.

Армий гыч толмеке, Марисола {{comment|тӱвыра|культур}} пӧртыштӧ директорлан пашам ышта. Уш-акылым пойдараш манын, [[Марий кугыжаныш университет]]ын историко-филологический факультетышкыже йодмашым пуа. 1986 ийыште дипломым налмек, ик жап калык усталык рÿдерыште пашам ышта, а 1987 ий гыч – Марий телевиденийыште. Ондак ассистент, вара режиссёр лиеш. Тиде профессий дене шинчымашым нӧлталаш Москваште эртарыме курсышкат коштын толын.

Икымше гана [[Абукаев-Эмгак, Вячеслав Александрович|Вячеслав Абукаев]]ын мутшылан [[Кульшетов, Валерий Дмитриевич|Валерий Кульшетовын]] возымо «Сирень пеледме годым» мурым калык ончыко мураш лектын. Школыш коштмо годымак Василий гитарым шокташ тунемын. Университетыште тунемме жапыште самырык-влак коклаште гитарым шоктен мурымаш кумдан шарлен улмаш. Василият тыге ышташ тунемын. Йолташыже-влак – «Гитарым шоктен мурымет пеш сылнын йоҥгалтеш, тылат тидым радио дене шергылтараш кÿлеш», – маныныт. Василий тыгак ыштен. Радиокомитетыште тудым порын вашлийыныт. Ик мурыжым пленкыш возен, радио дене йоҥгалтареныт. Тудо чылалан келшен. Тулеч вара радиошко вес мурым, кумшым конден. Василийлан композитор-влак В. Захаров, С. Маков да молат шке у мурыштым радиошто возашлан темлаш тÿҥалыныт.

Василий Павлов илыш дене [[2005]] ий [[27 август]]ышто кастене чеверласыш. Чаманаш гына кодеш, пеш шуко фонограммыжым возен шуктен огыл...

== Муро-влак ==

* А лум лумеш. 
* Воктекет омешем. 
* Выжгыкта ош лум. 
* Илыш. 
* Канде шулдыр. 
* Кузе мый тыйым йӧратем.
* Ломбо.
* Морко сем.
* Олмапу воктене.
* Палемыс.
* Серенада. 
* Сирень.
* Теле касын.
* Титакан мый.
* Тый улат мыланем ныжыл йӱр.
* Тылат.
* Шочмо вер нерген муро.
* Шочмо мландына.
* Мужыр шӱшпык (Светлана Дмитриева дене пырля).

== Кылвер-влак ==
* [http://vk.com/pages?oid=-45095220&p=Павлов_Василий_Николаевич Василий Павлов.]

[[Категорий:Марий мурызо-влак]]
