[[Файл:Акватлон.jpg|200px|thumb|Спортсмен-влак таҥасат.]]
'''Акватлон''' ({{lang-la|Aqua}} — «вӱд» да {{lang-grc|ἆθλον}} — «кучедалмаш», «таҥасымаш») — вудйымалсе кучедалмаш. 

== Эртымгорно ==
[[Спорт]]ын тиде толкынжо [[1982]] ийыште шыҥдаралташ тӱҥалын. [[Моско]]со институтышто вӱд йымалне ийышыше спорт группо чӱчкыдынрак да чӱчкыдынрак вӱд йымалне кучедалмашке ушнаш тӱнальыч. Группым Игорь Островский вуйлатен. Эркын-эркын икмыняр правиле шочын, тыге спортын у тӱрлыклан негызым пыштыме.
Островский [[Израиль]] кундемыш илаш куснен, тушто тудо Вӱдйымал спорт Федерацийым вулаташ тӱҥалын. Тыгак Игорь Островскийым Калык-влакгокласе "Акватлон" Ассоциацийын президентлан сайленыт.

== Кучедалмаш нерген ==
Айдеме вӱдышто да вӱд йымалне шкенжым кучен моштыжо манын, тыгай кучедалмаш да упражнений системым шонен лукмо. Пырля тудо акватлон маналтеш.
Акватлон вич ужаш гыч шога: спорт ужаш, сар кучедалмаш, прикладной, гимастик ужаш да ямдылалтмаш. 
Таҥасымаш-влак спорт ужаш дене гына эртат. Тыште спортсмен-влак ластым чиен кучедалыт. Прикладной да сар кучедалмаш ужаш дене [[Россий МЧС|спасатель]], водолаз, каскадер да спецназъеҥ-влак ямдылалатме годым пайдаланат. Ямдылалтмаш ужашым чылан эртышаш улыт. 
Акватлонышто ластым чиен кучедалыт. Тиде кучедалмашышке кажне еҥ ушнен ок керт. [[Поръен]], ластым чиен, 50 метрым эртен кертшаш, рвезе - 25 метрым. 
Когынек ластышкыжат 25 сантиметр кужутан тасмам кылдат. Лач тиде тасмамак спортсмен-влак икте весыжын кӱрлын налшаш улыт. Могай спортсмен лентам эн ончыч налын ончыкта - тудо сеҥыше лиеш. 
Тиде кучедалмашыште тавалышын вуйжым, шӱйжым тӱкаш ок лий. 
Танасымаш кум раунд гыч шога. Кажныже 30 секунд. Раунд-влак коклаште 1,5 минут наре каналташ лиеш. 

== Арвер-влак ==
Кучедалмаш бассейныште эрта. Кучедалме вер вич метр кужытан да лопкытан лийшаш. Вӱдын келгытше 3,5 метр деч шагал лийышаш огыл. Спортсмен-влак вӱдйымал маскым, ластым чият. 

Акватлон Российыште шочын гына огыл, тыштак тудо спорт радамыш пурен. Икымше спорт мастер-влакат улыт. Вӱдыштӧ нелылык ок шижалт, сандене нелылык шотышто спортсмен-влакым огыт пайле, но ӱдырамаш-влак посна таҥасат, поръеҥ-влак - посна. Тыгак, спортсмен-влак ийгот дене пайлалтыт.
== Вӱдвал кучедалмаш ==
Тыгак акватлонышто вӱдыйымалне гына огыл, вӱдыштат таҥасат. 

Вӱдвал акватлонышто спортсмен-влак ийыме костюмым да ийымаш упшым чият. 
Тыште таҥасымаш кок ужаш гыч шога, кажныже кок минут наре, раунд-влак коклаште кок минут наре канат. 

Икымше раундышто ик модшо тӱкышо - нападающий улеш. Тудо тавалышым кид дене 5-10 секундо наре кучен кертшаш. Вич секундылан тудлан ик очком пуат, 10 секундылан - 2 очком. Кокымшо модшыжо аралалт кертшаш. 
Кокымшо раундышто модшо-влак вашталтыт. 

== Кылвер-влак ==
* [http://www.divetver.ru/index.php?categoryID=153&PHPSESSID=dc4fac9b59e3cd51d837b4f4f5465603 Дайвер клубын сайтше]

[[Категорий:Спорт тӱрлык-влак]]

[[ar:أكواثلون]]
[[ca:Aquatló]]
[[da:Aquatlon]]
[[de:Swim & Run]]
[[en:Aquathlon]]
[[fr:Aquathlon]]
[[gl:Acuatlón]]
[[ja:アクアスロン]]
[[nl:Aquatlon]]
[[pl:Aquathlon]]
[[sv:Aquathlon]]
