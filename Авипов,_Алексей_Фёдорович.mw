'''Алексей Фёдорович Авипов''' ([[17 Шорыкйол]] [[1937]] ий, [[Кужэҥер кундем]] [[Эҥыжсола]] ял — 2004 ий) — марий [[серызе]],  [[журналист]], [[очерк]] мастар. [[Марий Эл Республикын сулло журналистше]] (1993 ий). Алексей Авипов очерк, ойлымаш, повесть да пьеса-влакым чумырышо кандаш книган авторжо. Сылнымут да журналистика пӧлкаште тыршымыжлан 1982 ийыште МАССР Кӱшыл Каҥаш Президиумын Чап таныкше дене палемденыт.
==Илыш корно==
Алексей Авипов Кужэҥер кундемыште шочын, Йывансоласе школышто до У Торъялысе педучилищыште шинчымашым поген. Уло ӱмыржым журналистикылан пӧлеклен, Куженер, Советский, Оршанкысе районный газетлаште тыршен. 1969 ийшыте Марий кугыжаныш педагогик институтым тунем пытарен. 20 ий утла [[Марий комунна (газет)|"Марий комунна"]] газет ("Марий Эл" газет) редакцийыште тыршен. Илышын пытартыш илаштыже [[Кугарня (газет)|"Кугарня" газетын]] пашаеҥже лийын.

==Сылнымут паша==
Алексей Авипов, журналистикыш толмекыже, очеркым возен моштымыжо дене чапланен. "Волгыдо маяк" лӱман икымше сборникше колхоз пашан передовикше-влак нерген возалтын. Тиде жапыштак А.Авипов сылнымут пашаш ушнен. 1960-1970 ийлаште тудын ойлымашыже-влак чумыр ойпогылаште савыкталтыныт, [[Моско]]штат руш йылме дене лектыныт. 1979 ийыште "Икте-весылан ӱшанет гын" лӱман йоча пьесе-влак ойпогым савыктен. Тиде ийылаштак Авипов "Ончыко" журналын эре савыкталтше авторжо лийын. "Тунамат ыле шыже" лӱман лирический ойлымаш-влак книга шуко поро мутым поген. [[Кугу Авамланде сар|Сар жапыште]] эртыше йоча пагытшылан серызе "Ий йымачат вӱд йога" лӱман повестьым пӧлеклен.

==Негыз==
* '''Писатели Марий Эл'''. Библиографический справочник. Йошкар-Ола, Марийское книжное издательство, 2008.


[[Категорий: Марий серызе-влак]]
[[Категорий: Марий журналист-влак]]
