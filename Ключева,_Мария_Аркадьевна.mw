Мария Аркадьевна Ключева (1976 кылме 1, Йошкар-Ола) – музыковед, марий фольклорист, шанчызе, туныктышо, искусствоведений кандидат (2008).

        Илыш да паша корныжо:

Мария Аркадьевна Ключева 1976 ий кылме тылзын 1-ше кечынже Йошкар-Олаште шочын.

1995-ше ийыште Йошкар-Оласе И. С. Палантай лӱмеш музык училищын теорий отделенийжым пытарен.

1995-2000 ийлаште Озаҥ кугыжаныш консерваторийыште теорий-композитор факультетыште («Музыковедений» специальность) тунемын, «музыковед, преподаватель» квалификацийым налын.

2000 ий гыч тӱҥалын, Йошкар-Оласе музык училищыште туныкта (2005-ше ийыште тиде училищым Марий Республик тӱвыра да сымыктыш колледжын академ музык факультетышкыже савыреныт).

2002–2006 ийлаште Санкт-Петербургышто, Россий сымыктыш историй институт пеленысе аспирантурышто, тунемеш. Шанче пашажын вуйлатышыже – кумдан палыме российысе фольклорист, театровед, филологий шанче кандидат А. Ф. Некрылова. Тиде институтыштак 

2008 ийыште «Народные подвижные детские игры: опыт типологии» теме дене искусствоведений кандидатлык диссертацийым арала.

2009–2016 ийлаште Марий кугыжаныш университетыште социал да тӱвыра технологий кафедрыште доцентлан пашам ышта.

2016 ий гыч кызытсе жап марте [[В.М.Васильев лӱмеш Йылмым, сылнымутым да историйым шымлыше марий институт|В. М. Васильев лӱмеш Йылмым, сылнымутым да историйым шымлыше марий институтышто]] пашам ышта (кугырак шанче пашаеҥ).

Тӱнямбал конгресслаште да Россий кумдыкышто тӱрлӧ кӱкшытыштӧ эртыше конференций ден симпозиумлаште докладым ышта.

50 утла шанче публикацийже уло.

'''Шанче пашаже-влак:''' 

<br />
