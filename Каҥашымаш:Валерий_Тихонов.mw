


27 МАЙЫШТЕ Йошкар-Оласе Ленин лўмеш культура да спорт полатыште марий шўлыш озаланыш: Йошкар-Оласе Морко землячество "Морко - мыйынат шочмо вер" лўман кугу концертым эртарыш.
   Тиде касыште лийше кажне е‰ын чоныштыжо, очыни, кугешнымаш кумыл шижалте. Морко кундем - чынжымак талант памаш. 
   Касым почмо годым Марий Эл Кугыжаныш премийын лауреатше, композитор В.М.Алексеевын "Морко сем" спектакльлан возымо семже гимн семын йо‰галте. Морко землячествым да ончаш толшо калыкым саламлаш Марий Эл Правительство вуйлатышын алмаштышыже, культура, печать да национальность паша шотышто министр М.З.Васютин, Морко район администрацийым вуйлатыше А.М.Муравьев толыныт ыле. Тыштак Морко землячествын оргкомитетше дене палдарыме. Тудын радамыштыже Марий Эл Правительство вуйлатышын алмаштышыжын службыжым вуйлатыше А.Н.Иванов, Йошкар-Ола Горсобранийын председательже Г.В.Васильев, Марий университетын туныктышыжо, историй наука кандидат О.Н.Тихонов, Марий Эл Писатель ушемым вуйлатыше В.В.Крылов, Республикысе калык усталык рўдерын пашае‰же Т.Н.Степанова, Марий радион тў‰ редакторжо, Марий Элын заслуженный журналистше В.А.Кольцов да молат (чылаже 9 е‰) улыт.
   Концертым М.Шкетан лўмеш Марий национальный драма театрын лўмлє е‰же-шамыч: Марий Элын калык артисткыже Зинаида Долгова ден Роман Алексеев, Морко кундемысе поэт-влакын почеламут аршашышт дене сценарийым сєрастарен вўдышт. А артист-шамычше мочол уста улыт. Нуно тиде касыште мастарлыкым ончыкташ уло кумылын кєненыт. "Марий Эл" кугыжаныш куштышо ансамбльын музыкантше-шамыч Марий Эл искусствын заслуженный деятельже Владимир Смирнов, Евгений Александров, Сергей Пчелкин сем дене сєрастараш полшышт. Ансамбльынак артистше-влак: Марий Элын заслуженный артистше Александр Данилов, Андрей Иванов, Марий Элын заслуженный артисткыже Наталья Смирнова "Миклай е‰гавате дек кая" мыскара куштымаш дене кумылым нєлтальыч. Самодеятельный композитор-влак Родион Алексеев, Валерий Тихонов, мурызо-шамыч Алевтина Крылова, Валерий Петров, Эльвира Токташева, "Энсул" ансамбльын солисткыже Наталья Зайнетдинова, поэтесса Татьяна Пчелкина - кажныже калыклан палыме. Самырык талант Руслан Алексеевын мыскара такмакше гын утен каен воштылаш таратыш.
    "Морко памаш" вокальный ансамбль (вуйлатышыже - Ю.Осипов), уста гармоньчо-влак, Морко гычак хореограф, Марий Эл культурын сулло пашае‰же М.Л.Соловьеван вуйлатыме "Марий памаш", "Изи шўдыр" ансамбль-влак да шукын-шукын молат сєрастарышт. Морко вел шўшпыкнам, Марий Элын заслуженный артисткыже Т.Денисовам, калык (а залыште шинчашат вер уке ыле, шукын шоген онченыт) сцена гыч ынежат колто ыле. Тунар чот йєратат чапланыше мурызынам. 
   Концерт деч
