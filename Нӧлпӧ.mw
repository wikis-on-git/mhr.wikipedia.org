{{Таксаҥа
| лӱм = Нӧлпӧ
| сӱрет = Tagalder8139.jpg
| сӱрет_вуймут = ''Alnus serrulata''<br />Пурлаште пӧръеҥ йолва,<br />шолаште шушо ӱдырамаш йолва<br />
| кугыжаныш = [[Кушкыл]]
| пӧлка = Покрытосеменные[[Шылтымнӧшман кушкыл|Шылтымнӧшман]] (Magnoliophyta)
| класс = Двудольные (Magnoliopsida)
| тӱча = Букоцветные (Fagales)
| йамагат = [[Куэ]] (Betulaceae)
| урлык = Нӧлгӧ
| subdivision_ranks = Тӱрлык-влак
| subdivision = 20-30 наре тӱрлык-влак.
}}
'''Нӧлпӧ''' ({{lang-la|Alnus}}) — кумдан палыме [[пушеҥге|пушеҥгын]] [[урлык]]шо. Чылажге 30 наре [[Тӱрлык (биологий)|тӱрлык-влак]] улыт.

'''Сур нӧлпӧ''' – 15–20 м кӱкшытан лышташан пушеҥге але йыргешке парчан кугу вондо. Вожшо келгышкак ок кай, мланде ӱмбал деке лишке лиеш. Лышташыже 10 см кужытан, 7 см лопкытан, чуяка але муно гай форман, мучашыже пӱсӧ, тӱржӧ кокытлан пӱчкылтшӧ пӱян, вудака-ужар тӱсан, йымалже кандалгырак-сур мамыкан.

Нӧлпӧ лышташ лекме деч ончыч, мартыште-апрельыште пеледеш. Шем-кӱрен тӱсан пӱгыльмыжӧ кӱчык йолан, сандене кашташте 3–8-ын шинчыме гай койыт. Кичкыже – аҥысыр шулдыран лапташке пӱкш, шыжым шуэш.

Нӧлпӧ Российын Европейский ужашыштыже, чодыран кундемысе вӱдыжгӧ, купаҥше мландыште кушкеш. Йӱдйымаке, Петрозаводск – Пермь линий деке, кӱза. Касвел Сибирьыште Иртыш марте шуэш. Кечывалвелне, Крымыште да Кавказыште, вашлиялтеш.

[[Марий Эл]]ыште нӧлпӧ чодыра дене айлалтше вӱдыжгӧ верлаште, эҥер да ер серлаште, коремлаште да куплаште кушкеш.
== Лӱмдымӧ ойыртем ==
Марий йылмын диалектлаште нӧлпым лӱмдышӧ мутын икмыняр параллельный формыжо уло. Нунышт икте-весышт деч ончыч радаман гласный да сонорный согласный дене ойыртемалтыт:
: олык, эрвел наречийлаште ''нӧлпӧ''
: морко подговорышто ''нӧрпӧ''
: тоншай говорышто ''нӱлпӧ''
: йошкар-ола, красноуфимск говорлаште ''лӧлпӧ''
: курык марий наречийыште ''лӱлпӹ''
: яраҥ говорышто ''лӱлпӧ''
: малмыж говорышто ''лӧрпӧ''

== Биологий сӱрет ==
Нӧлпӧн однодомный [[Пеледыш (кушкыл)|пеледышыже]] йолваш погынымо. Йолва [[шыже]] пагытлан шуэн шуктеш, [[теле]] годым пушеҥгыште кодеш, а эр [[Шошо|шошым]] пеледеш. А варажым лышташ-влак лектыт. Пӧръеҥ пеледыш-влак кумытан шинчат (южгунам, икте), ӱдырамаш пеледыш-влак кокытан шинчат. Ӱдырамаш пеледыш [[пӱгылмӧ]] семын коеш.

== Пайдалымаш ==
Нӧлпӧн пушеҥге йошкар тӱсан да пеҥгыде огыл. Садылан тудым сувенир-влаклан веле кучылталтеш. Утларакше тудо пулан кая (10-30% куэ пу гыч шулдерак).

Нӧлпӧ пу вӱд йымалне сайын арален кодеш, садлан вӱд йымалне куштылго [[чоҥымаш]]лан келша.

[[Категорий:Пушеҥге-влак]]
