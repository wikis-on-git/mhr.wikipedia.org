'''Андуганов Юрий Владимирович''' - филологий шанче доктор (1992), профессор (1993), Марий Эл Республикын сулло калык пашаен (1996),  Россий академийын член-корреспондентше (2004), Финн-угор обществын зарубежный членже (Хельсинки, 1985), Финн литератур обществын член-корреспондентше (Хельсинки, 1985), Олык Ипай лумеш марий комсомол премий лауреат, Эстон Республикын «Крест Маарьямаа» луман кавалер орден дене палемдалтын. 

Юрий Владимирович 1949 ийыште, сурем тылзын 23-шо кечыште Башкир кундем, Калтаса район, Редькино ялеш туныктышо ешеш шочын. 1971 ийыште Н.К. Крупская лумеш Марий Кугыжаныш педагогический институтын историй да филологий факультетысе марий-руш йылме да литератур полкам тунем пытарен. Институтым тунем пытарымек школышто тыршен. 1973–1976 ийлаште Тарту университетын аспирантурыштыжо шинчымашым поген (Эстония). Туштак 1977 ийыште «Сложные слова в марийском языке (определительные сложные существительные)» луман кандидатлык диссертацийым арален. 

1976–2002 ийлаште Марий кугыжаныш университетыште турло вуйлатыше сомылым шуктен: старший преподаватель, доцент, профессор, кафедр вуйлатыше.

1989–1992 ийлаште Тарту университетын докторантурыштыжо тунем лектын. 1992 ийыште «Микросинтаксис марийского языка в историческом освещении» луман шанче докладым аралымеке, филологий шанче доктор ученый степеньым налеш.

Ю.В. Андуганов мут терий да финн-угор йылме синтаксис дене тале специалист. Ты паша дене тудо кок монографийым да 130 утла шанче пашам савыктен луктын.

 Пытартыш ийлаште Югор Югор кугыжаныш университетыште калык историй да культур йылме институтын директыржылан пашам ыштен ( Ханты-Мансий ола). 

 Финно-угор калык конгресс комитетын президентше, Исполкомын председательже, Россий Федерацийын финн-угор Комитетын председательже.


[[Категорий:Марий йылмызе]]
