{{Идым}}
'''30 Идым''' — [[григориан кечышот]] почеш идалыкын 273-шо (кужемдыме ийлаште 274) кечыже. Идалык пытыме марте 92 кече кодеш.
== Пайрем-влак ==
* [[Файл:Earth flag PD.jpg|25px]] '''Кусарыше-влакын калык-влак кокласе кечышт'''.
===Черке пайрем===
* Шнуй Вера, Надежда, Любовь да Софьян кечышт.

== Лӱмгече ==
Идым тылзын кумлымшо кечынже Софья, Вера, Любовь да Надежда-влакын лӱмгечышт палемдалтеш.
== Мо лийын ==
''Тыгак ончо: [[:Категорий:30 Идым Мо лийын]]''
* [[1996]] — Йошкар-Олаште ола историй тоштерым почылтын.
* [[1791]] — [[Вена]] олаште [[Моцарт]]ым возымо пытартыш симфонийже йоҥгалтын.
* [[1941]] — [[Москва]]м арален кодымо верч тале кредалмаш тӱҥалын.
* [[1967]] —  космосышто историйыште икымше гана кок корабльын стыковкышт лийын.
== Кӧ шочын ==
''Тыгак ончо: [[:Категорий:30 Идым Кӧ шочын]]''
* [[1930]] — Борис Степанович Чубынин, спортсмен, Марий Элын сулло тренерже. [[Татарстан Республик]]ыште шочын. Марий республикысе спорт да капкультур комитетын инструкторжылан тыршыме жапыште ятыр спорт ушемлаште [[классик кучедалмаш]] да [[бокс]] дене туныктен. А вара [[Юлсер]] оласе «Спартак» спорт школышко куснен, 20 ий вуйлатышыжат лийын.
* [[1939]] — Павел Яковлевич Полушин, пашазе, Россий Федераций транспортын сулло пашаеҥже. [[У Торъял кундем]] Кремлёнки ялыште шочын-кушкын. Тудын паша корныжо Йошкар-Оласе автотранспорт ушем дене кылдалтын: 28 ий тудо тыште машина вӱдышылан тыршен. Суапле пашажлан ик гана веле огыл кугыжаныш чап танык дене палемдалтын. 
* [[1940]] —пошкудо Чуваший кундемысе Отар ялыште Марий Элын сулло сӱретчыже Валерий Филиппович Кузнецов шочын. Ончыч Россий Федерацийысе тӱссымыктыш фондын марий пӧлкаштыже шуаралтын. «С победой, сынки!» сӱретше тудлан Совет Ушем кумдыкысо чапым конден. Ятыр портретын, пейзажын авторжо. Тудын сӱретше-влак Российсе да йот элласе ятыр олалаште лийыныт. Йошкар-Олан тоштерыштыжат Валерий Кузнецовын пашаже-влакым кызытат ужаш лиеш. 
* [[1955]] — Сергей Васильевич Бочкарёв, медицин пашаеҥ. [[Марий Тӱрек]]ыште шочын-кушкын. 7 ий шочмо посёлкысо тӱҥ эмлыме верыште пашам ыштыме деч вара Йошкар-Оласе заводыш толын да медсанчасть поликлиникын вуйлатышыже лийын. 1998-ше ийыште Сар ветеран-влакым эмлыме верыште психиатр сомылым шукташ тӱҥалын, а 1 ий гыч наркологий диспансерын тӱҥ эмлызыже лийын. Тыгак Сергей Васильевич кундемнан сулло эмлызыже семын палыме. 
* [[1956]] — Людмила Евгеньевна Степанова, кугыжаныш пашаеҥ. [[Провой кундем]] Чакмарий кундемыште шочын. Уста пашазе 2001-ше ий гыч кинде инспекций кучемын вуйлатышыжлан шогалын. 

== Кӧ колен ==
''Тыгак ончо: [[:Категорий:30 Идым Кӧ колен]]''

== Калык пале ==
'''Вера, Надежда, Любовь да Софиям шарныме кече.''' Ожно тиде кечын чыла ӱдырамаш-влакым саламленыт, поснак ешан да шочшан-влакым. Ӱдырамаш-влаклан ты кечын шорташат лиеш улмаш, тыге нуно чоныштым лыпландареныт. 
{{commonscat|30 September}}

[[Категорий:Идым]]
