{{Палыме еҥ
 |лӱм                 = Сергей Владимирович Карпов
 |оригинал лӱм        = Сергей Карпов
 |сӱрет               = Артист Сергей Карпов 5 янв. 2016 г.jpg
 |сӱретын лопкытшо    = 
 |возымаш             = Сергей Карпов усталык касыштыже, 2016 ий.<br /> ''П. Васильевын фотожо.''
 |шочмаш дене лӱм     = 
 |тыршымаш алан       = [[артист]], [[радиовӱдышӧ]], [[амалкалче]], мыскараче
 |шочын               = 5.01.1975
 |шочмо вер           = [[РСФСР]], [[Марий АССР]], [[Кужэҥер кундем]], [[Саламатнур]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = Карпова Алевтина Николаевна
 |йоча-влак           = Юрий (2004), Дарья (2009)
 |чап пӧлек да премий = [[File:Государственная молодёжная премия им. Олыка Ипая, лицевая.png|15px|Марий Эл Республикысе Олык Ипай лӱмеш Кугыжаныш самырыктукым премий]]
 |сайт                = http://esmetr.ru/
 |Commons             = 
}}

'''Сергей Карпов''' (южгунам – мыскараче Сергуш) (Сергей Владимирович Карпов) ({{Шочын|1975|01|5}}, [[РСФСР]], [[Марий АССР]], [[Кужэҥер кундем]], [[Саламатнур]] ял) – [[артист]], [[радиовӱдышӧ]], [[мыскараче]], [[амалкалче]], мер пашаеҥ, [[Марий Эл Республикысе Олык Ипай лӱмеш Кугыжаныш самырыктукым премий]]ын лауреатше (2006).

== Илыш корныжо ==
Сергей Карпов [[1975]] ийын [[5 шорыкйол|шорыкйол тылзын 5-ше кечынже]] [[Марий АССР]] [[Кужэҥер кундем]] [[Саламатнур]] ялеш шочын. 1976 – 1981 ийлаште [[Поранча кундем]] Элнет (Илеть) селаште илен. Вара угыч Кужэҥер район Саламатнур ялыш ешыж дене пырля илаш толын. 

=== Тунемме пагыт ===
1981 ийыште Кужэҥер район Саламатнур тӱҥалтыш школыш кошташ тӱҥалын. 1985–1987 ийлаште Кужэҥер район [[Руш-Шой]] кыдалаш школышто шинчымашым пога.
1987 ийыште [[Морко кундем]] [[Шеҥше]] селаш илаш еш дене пырля куснен. Тыште кыдалаш школыш кошташ тӱналын.

=== Йошкар-Олаште ===
1992 ийыште школым тунем пытарыме деч вара [[Йошкар-Ола]]се 12 ГПТУ тунемаш пурен. Тыште автослесарь-шофер профессийым налын. 

1993 ий пеледыш гыч гыч 1994 ий теле тылзе марте – [[Астрахань]] олаште армийыште лийын. ПВО войскаште службым эртен.

Поснак кугу кышам Сергей Карповын усталык пашаштыже Марий Эл Республикысе Курчак театрыште тыршымаш коден. Тушто тудо 
1995 ий ӱярня тылзе гыч – 2006 ий вӱдшор тылзе марте пашам ыштен. Ондак машинист сценылан тӱналмеке, пел ий гыч актер-кукловод лийын.

2007 ий идым тылзе гыч – 2009 ий ага тылзе марте – Республикысе [[Марий самырык театр]]ыште калык дене пашам ыштыше директорын полышкалышыжлан ыштен (зам директора по работе со зрителями).
Ныл ий наре [[Тӱвыра да сымыктыш колледж]]ыште тунемын. 1996 – 2000 ийлаште СКД пӧлкан педагог-организатор художествено-массовых форм досуга специальностьым налын.

Вара [[Татьяна Денисова]] дене ик жапыште [[Озаҥ]]ыш тунемаш пура. 2001 – 2006 ийлаште Озаҥысе тӱвыра да сымыктыш кугыжаныш университетыште «актер театра кукол» квалификаций шинчымашым поген.

2005 ий гыч 2019 ий марте  [[Марий Эл Радио]]што пашам ыштен <ref>[https://www.idelreal.org/a/30150112.html В Марий Эл журналист республиканской телерадиокомпании уволился после предложения руководства сняться с выборов.]</ref>. Палемдыман, эфирыш, радион икымше паша кечынже Мурпӧлек программым вӱден.

=== Кызытсе жап ===
2007 ий гыч амалкалче семын ышта.

== Еш ==
[[File:Карпов Сергей Владимирович.jpg|300px|thumb|Сергей Карпов пелашыж дене пырля.<br /> ''П. Васильевын фотожо.'']]
* Пелашыже – Карпова Алевтина Николаевна. 
* Икшывыже-влак: Юрий (2004); Дарья (2009).

== Дискографий ==
Сергей Карпов Марий Эл Радион лукмо тӱрлӧ дисклаштыже улеш, концерт-влакым вӱда. Шкеат кажне ийын "Мыскара йӧрвар" концертым эртара.
* Шкеже [[Унчо]] вел гармонист Алексей Григорьевын «Семаршаш» дискшым луктын.

== Шке возымо мыскара автобиографийже ==
[[File:Sergey Karpov Vystuplenie.jpg|thumb|300px|Сергей Карпов дене Вера Горохова мыскара концертыште.]]
{{Цитате|Автобиографий але Мартин Васлин Эчен Микужын эн кугу эргыже Сергейже.

Лӱмем Сергей-Серёжик-неррожик, изием годым тыге маныт ыле, артист семын Сергей Карпов, начальник семын Сергей Владимирович.

Шочынам США-те. Огыда ӱшане. Куженер районыште Саламатнур, Шойдум, Аганур ял-влак улыт. С-Ш-А. Шеҥгел марийыштет. Э-э-э шеҥгел марий шотыште. Весела Студент мӧҥгӧ велышкыже миенат, саламлалтеш:

—Салам лийже, шеҥгел марий-влак!

—Кугурак-влакет: «Тый мо!»

—Да мыйже кап-кыл ужаштен шым ойло вет.

Негызым пыштен Мартин Васлий Эчен Микужо. Ачам. Эн кугу эргыже Сергейже улам. Варажым 4 эрге, 2 ӱдыр. Нер йогымо жап СШАште эртен. Вара Мороккош, кокымшо китайышкет илаш каенна, Морко район Шеҥше селашке. Пырля кызыт Шкетан театрыште ыштыше Светлана Ягулбаева-Сандакова ден 11 класс марте шинчен лектынам. Аттестатыштем ик 3 гына шинча. Марий литература дене. Школ деч вара автослесарь-шофёрлан тунем лектым. 10 ий эртымек рульым кученам Ик ият пеле армийыште служитлен тольым. Служба мучаште гына автоматым ужынам. Лу ий курчак дене модынам. Изиэм годым модын темын омыл ала-мо. Курчак театрыште артист пашатым шуктен шогенам. Марий паркыште Айт Мигыта Васлий Элексе Васлий Николайын Аля ӱдырже дене палыме лийым. Кум ий коштмо деч вара нальым. А тышеч адак анекдот лекте.

Пелашемын шӱжарже деч вес ӱдыр йодын:

—Акат маныт марлан каен.

— Каен.

—Мӱшкыран мо?

—Уке.

—А молан марланже каен.

А икымше гана ончыкылык оньыкува (тёща) деке йӱштӧ кугызам чиен мийенам да палыме лийынам. Костюмжым Йошкар-олаштак чиен лектын, автобусыштат тыгак каенна. Параньга район Елеевыш шумеш.

Вес ийжын олаште чиен лектынам ыле. Чылан саламлат, саламлаш йодыт йӱышӧ-влакет. Аракам тудо чылан темат. Ик грузин, армян, ну шеме-влак дечет мый декем толын шогале тӱкетым лукто, ну шонем коньякым йӱкта, могай, ик бутылка фокинскиетым темыш да ойла «Выпей до конца за моё здоровье». Мыйын уш пошол, йора, йолташем-влак полшышт.
Теве эше илышемын йыжыҥже деч. «Эрвел Марий» ансамбльыште куштенам, «Мари» ансамбльште куштем, веҥым Башкирий гыч, шешкым Киров вел. Марий нюсляков, э-э-э Масляков лийынам.

А кызыт мый америкыште гай илем. Магнитола кредит, телевизор кредит, телефон кредит, компьютер кредит, пелашем кредит, шкежат …. Шого-шого ала мом веле ойлыштам. Теве манам, тыште шогылтам да тыгерак илыштам.
|}}

== Чап ==
* [[File:Государственная молодёжная премия им. Олыка Ипая, лицевая.png|10px|Марий Эл Республикысе Олык Ипай лӱмеш Кугыжаныш самырыктукым премий]] [[Марий Эл Республикысе Олык Ипай лӱмеш Кугыжаныш самырыктукым премий]], [[Марий Эл Радио|«Марий Эл Радио»-н]] коллективше: [[Кожевников, Александр Геннадьевич|Кожевников Александр Геннадьевич]], [[Пушкина, Наталья Васильевна|Пушкина Наталья Васильевна]], [[Чемешева, Марина Витальевна|Чемешева Марина Витальевна]], [[Якаева, Ирина Геннадьевна|Якаева Ирина Геннадьевна]] дене пырля «Марий йӱла» («Марийские обычаи»), «Марий географий» («Марийская география»), «Семсалма» («Музыкальный диск»), «Мыскара йӧрвар» («Юмористическая заварушка»), «Тукым вож» («Корни») цикл передаче-влаклан»<ref>[https://drive.google.com/file/d/1TW98bUj9BFIuisc61EEqLhaDOvxtByGB/view Лауреаты премии имени Олыка Ипая. Библиографический указатель. Национальная библиотека им. С.Г. Чавайна. Йошкар-Ола. 2012. C. 88–89.]</ref> (2006).

== Кылвер-влак ==
* [https://vk.com/id17851920 Сергей Владимирович Карпов | ВКонтакте.]{{ref-ru}}

== Важ-влак ==
<references />

[[Категорий:Олык Ипай лӱмеш Кугыжаныш премийын лауреатше-влак]]
[[Категорий:Марий артист-влак]]
[[Категорий:Марий радиовӱдышӧ-влак]]
[[Категорий:Марий мыскараче-влак]]
