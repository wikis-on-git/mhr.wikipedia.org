'''Купсола''' [[Шернур кундем]] Марисола селасе администрацийыш пура. 

Негызым 18-ше курымышто [[Марисола]] гыч лекше-влак пыштеныт. Ялын лӱмжӧ кок мут гыч шога: куп да сола. Ялын куп воктене верланымыжлан кӧра тыге лӱмденыт. Кызыт куп-влак кошкеныт. 1917-ше ийлан ялыште 30 сурт шоген. Ял озавуй Озбеков Павел Иванович лийын. 

Купсола [[Марисола]] деч кечвалвел-эрвелке 1 меҥге тораште верланен.

1932-шо ийын май тылзыште «Оно-Морко-Купсола» колхозым почмо. Председательлан Шабдаровым шогалтыме. 

[[Кугу Авамланде Сар]] тӱҥалмеке, фронтыш 41 еҥ каен, 20 патыр пӧртылын огытыл. 2005-ше ий 1-ше январьлан, ялыште, 141 еҥ ила.

==Лӱмлӧ еҥ-влак==
* Киноартист, поэт [[Йыван Кырла]] [[1909]] ий [[16 Ӱярня]]н шочын.
* Поэтесса [[Зоя Дудина|Зоя Михайловна Дудина]] да молат. 

Пурлыклан: чодра, кумда пасу, Она эҥер, кӱсото шотлалтыт.
