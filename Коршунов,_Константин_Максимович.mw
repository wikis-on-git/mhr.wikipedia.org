'''Коршунов Константин Максимович''' ([[14 ӱярня]] [[1929]] ий, Кӱчыкэҥер ял, [[Шернур кундем]] – [[12 пеледыш]] [[2001]] ий) - Марий АССР сулло артистше, РСФСР тӱвыран сулло пашаеҥже, Марий АССР Кугыжаныш премийын лауреатше, СССР писатель ушемын членже, актёр, драматург, режиссёр.<br />
==Илыш корно==
Йоча жапше нелын эртен: 1942 ийыште ачаже фронтышто колен, кок ий гыч аваже ош тÿня дене чеверласен. 
Койсола шымияш школым тунем пытарымеке, 1946 ийыште Константин Коршунов Шернур кундемысе мланде пашам виктарыше пӧлкаште агротехниклан пашам ыштен. Художественный самодеятельностьыш коштын, драматический кружокын ик эн чолга еҥже лийын. 1948-1949 ийлаште Марий кугыжаныш филармонийыште хорын артистшылан тыршен.
1949 ийыште МАССР Министр-влак Советын сымыктыш паша шотышто виктемын направленийже дене Ленинградысе А.Н. Островский лÿмеш театр сымыктыш институтын актёр отделенийышкыже тунемаш пурен.
1954 ийыште, тушто дипломым налмеке, [[М. Шкетан лÿмеш Марий кугыжаныш драме театр]]ыш пашаш толын. Тыште кандаш ий тыршен. Актёр сомылжо сайын воранен. «Салика» спектакльыште Эчукын рольжым модмылан 1959 ийыште РСФСР тӱвыра министерствын I степенян дипломжо дене палемдалтын. Драматург семынат шуко тыршен. 1960 ийыште Марий кугыжаныш театрыште К. Коршуновын «Илыш корнышто» драмыже шындалтын. Тыште автор ик тÿҥ рольым модын. Тиде ийынак Константин Коршуновлан «МАССР-ын сулло артистше» почётан лÿмым пуымо.
1962 ий шорыкйол тылзыште К. Коршунов Радиовещаний да телевидений шотышто кугыжаныш комитетыш пашаш куснен. Тыште 1975 ий марте режиссёрлан тыршен. Тиде жапыште тудо шынден 40 утла радио-, телеспектакль да радиопьеса-влак. 1975-1980 ийлаште МАССР писатель ушемын литконсультантше лийын. 1981-1986 ийлаште М. Шкетан лÿмеш Марий кугыжаныш театрын сылнымут ужашыжым вуйлатен. Вара писатель-профессионал семын тыршен. 1969 ий гыч СССР писатель ушемын членже лийын. 1985 ийыште Константин Максимович Марий АССР Кугыжаныш премийын лауреатше лийын.<br />
==Актёр паша==
* Элемент маркированного списка
- Мачук (М. Шкетан "Ачийжат-авийжат", 1952)
* Элемент маркированного списка
- Тихон (А. Островский "Кӱдырчан йӱр", 1955)
* Элемент маркированного списка
- незер кресаньык Шайди (С. Чавайн "Акпатыр", 1956)
* Элемент маркированного списка
- туныктышо Мичи (С. Чавайн "Мӱкш отар", 1956)
* Элемент маркированного списка
- военрук Тагановский (С. Чавайн "Марий рото", 1957)
* Элемент маркированного списка
- салтак Егоров (Н. Ильяков "Иосиф Макаров", 1957)
* Элемент маркированного списка
- Гнат (И. Карпенко-Карый "Пиалдыме", 1958)
* Элемент маркированного списка
- Алексей Миресьев (Б. Полевой "Чынжымак айдеме", 1959)
* Элемент маркированного списка
- Эчук (С. Николаев "Салика", 1959)
* Элемент маркированного списка
- Макар кугыза (К. Коршунов "Илыш корно", 1960)
* Элемент маркированного списка
- Актуган ( И. Смирнов "Асан ден Кансыл", 1961)<br />
==Драматург паша==
* Элемент маркированного списка
- "Кӱрылтшо сем" (1964)
* Элемент маркированного списка
- "Шочмо мланде" (1966)
* Элемент маркированного списка
- "Кӱдырчан ӱжара" (1968, 1977)
* Элемент маркированного списка
- "Аксар ден Юлавий" (1975, 2001)
* Элемент маркированного списка
- "Корныеҥ" (1985)
* Элемент маркированного списка
- "Шарнет, Элиса?" (1987)
* Элемент маркированного списка
- "Шӱм парым" (1988)
* Элемент маркированного списка
- "Пӱрыдымо пӱрымаш" (1997)
