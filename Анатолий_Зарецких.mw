
   Шукерте огыл тиде артист нерген калыкыште тыге ойлымым кольым:
   - Анатолий Зарецкихын мурымыжым концертыште колыштым. Тыгай мастар артист улмаш. Тый тудым ужынат мо?
   - Мурызетым мо?
   - Мурызым.
   - Ужынам. Пеш келыштара.
   Конешне, изишак єрмалгышымат. Моланже, Анатолийым кызыт мурызо маныт гын, мый тудым эше 1981 ий гычак профессионал куштышо артист семын палем. Киров оласе культура училищым тунем лектынат, Йошкар-Олашке "Марий Эл" кугыжаныш мурышо да куштышо ансамбльыш пашаш эше толын веле ыле. Теве 1 февральыште артист 50 ийымат пералтыш.
   Анатолий шочынжо Виче кундем гыч. Кўлмыж (рушлаже Кильмезь) районысо Даут почи‰га ялже - тўвыт марий ял. "Кугу ешыште шочын кушкынам, - каласкала тудо. - Ача-аванан шым икшывыже лийынна. Мый пытартышыже улам. Кугу ешыште пашалан чулым лияш пернен. Индеш классым тунем пытарымеке, ачамын шольыжо, лўмлє е‰, Совет Ушем Герой Михаил Александрович Зарецких, Йошкар-Ола гыч унала толын ыле. Йодеш: "Кушко вара тунемаш кайынет?" Мыйже культура училищыш манам. "Ял озанлык институтым ойырен налат гын, ала сайрак лиеш", - темлен ойлен тудо. Чыла тидыже шинча ончылнем сўретлалтеш. Чўчўэмым мый моткоч пагален, тудын дене кугешнен кушкынам. "Сын-куныштыдат ала-можо икгайлык уло" манын ойлымым ик гана веле огыл колалтын ыле. Очыни, койыш-шоктышыштем ала-можо тудынат кодын. Но артист лияш кумыл эшеат кугурак улмаш. Ойырен налынам культура сферымак. Тидын дене йєршынат йо‰ылыш лийын омыл". 
   Киров оласе культура училищыш "Марий Эл" ансамбльын художественный вуйлатышыже Михаил Мурашко толын улмаш. "Тендан дене, очыни, марий ўдыр-рвезе-шамычат тунемыт. Мый нуным ончыкыжо "Марий Эл" кугыжаныш ансамбльыш пашаш налаш шонымаш дене толынам", - манын. А.Зарецких денат ужын мутланынеже улмаш, но шонымаш тунам шукталтын огыл. Лўмлє балетмейстер телефон номержым возен коден. Пел ий гыч, Кировысо культура училищым тунем лекмеке, Анатолий Зарецких Йошкар-Олашке толын. Госансамбльыш тудым вигак налыныт. Эн ондакше мемнан семын "Салам лийже" манын ойлашат рвезылан йотын чучын, вет шочмо Виче кундемыштыже вашлийме еда "сай-поро" шомак дене саламлалтыт. А вараже тунем шуын. Пелашымат тысымак ойырен налын. Пелашыже, Роза Анатольевна У Торъял районысо Кузнеч ял гыч. Анатолий дене когыньыштын кум икшывышт уло.
   "Кє артист профессийым ойырен налын да ты пашам йєрата - тудо чынжымак пиалан. Кушто гына мыламат лияш пиал логалын огыл, - эплын гына ойла артист. - Эн ончычшо Чехословакийыште гастроль дене мийыме ушеш возеш. Калык тушто сайын ила, арулык пеш шижалтеш. Камбоджышко 1988 ийыште мийымынат шарналтеш. Тышеч лекме годым 28 градус йўштє игече шоген гын, Камбоджышто чыташ лийдыме шокшо. А ме куртка дене монь лийынна.
    А Грецийышке кузе мийыме! Вич суткам - автобус дене. Манаш веле. ™дыр-шамычын шуко шинчымылан кєра йолыштат пуалын ыле. Кушташ лекташ туфльымат пыкше-пыкше чиеныт. 
   "Марий Эл" ансамбльыште ыштымем годым Германийыште, Францийыште тўнямбал фестивальлаште лияш пиал шыргыжалын. Гастроль дене лиймына годым йот эллаште арулыкым ужын єрынам. Эн тў‰жє - марий куштымаш поянлыкнам ме йот элласе калыклан сай кўкшытыштє ончыктенна. Тидын денже кугешненат кертам". 
   Кугыжаныш ансамбльын артистше лийме годым А.Зарецких куштымаш искусствылан уло вийжым пыштен. "Марий Элын сулло артистше" чап лўмжат тидым пе‰гыдемда. 
   Артистын паша тыгай - эре корнышто, гастрольышто. А вет ешат, икшыве-шамычат улыт. Тўрлыжат илышыште, ешыште лиеда.
   "Но мемнан годым ўшан кугурак ыле, - шонымашыж дене палдара лўмгечын озаже. - Вет артист пален: пашам ыштымыжым аклат, пачерымат пуат. А таче тидыже уке, манаш лиеш. Артистлан, чынжымак, кызыт фанат лийман". 
   Куштышо артист-шамыч 20 ий гыч профессиональный пенсийыш лектыт. Анатолий Алексеевич 1981 ий гыч 2003 ий марте "Марий Эл" ансамбльыште куштен. А вара… 
   "Юра, тольык "пенсий" шомакым газет материалыштет итак ушештаре, йєра? Тиде мутым чытенак ом керт", - мане тудо. Но кузе от возо. 
   Палемдыман, лач "Марий Эл" ансамбль деч вара А.Зарецкихын илышыштыже у лаштык почылтеш. Тидыже - сценыште мурымаш. Эн ондак культура да искусство колледж пеленсе "Аршаш" ансамбльыште мурызо семын мастарлыкшым шуарен толын. Тўмырым пералтен, сценыште мураш - артистын тыгай стильже "Аршаш" гычак вийым налын. Ынде кокымшо ий тудо марий эстрадыште солист семын койылалта. "Чыла тидыже мылам тыгай кугу куаным конда манын, нигунам шонен омыл ыле, - мане. - Ансамбльыште тўшкаште куштет, мурет - лўметымат, можыч, тунаре огыт пале. А солист семын мураш лекмеке, чыла шотыштат шканет оза улат. Мураш тў‰алмем дене пуйто у илыш тў‰алын. Но эстрадыш логалаш куштылгак огыл. Ондакше концертлаште мураш шкемым шкеак темлаш логалын. Яра муралтын. Ынде ты аланыште шкемым пе‰гыдын шижам. Шуко концертыш ўжыт, чыла вереже эсогыл каенат ом шукто". 
   Эстрадыште артистын шкенжын ойыртемалтше тўсшє лийшаш. А.Зарецких моло деч ойыртемалтешак - тўмырым кучен лектын, пералтен, тавалтен колтымыж денак. А тавалтыдеже, шке умыледа, огешак керт. Адакшым тидыжат ойыртемалтше: калык мурым эстрадылан келыштарен мура. "Эстрадыш луктам гынат, калык мурышто мый ик нотымат ом вашталте", - ойла тудо. - Чот перегем. Ончыкыжымат репертуаремын негызше калык муро лийшаш". Станислав Шакиров, Иван Смирнов, Раисия Данилова дене тудын кызыт поснак пе‰гыде кылже.
   Артистын ўмбакыже ончалын, витле ийым от пу. Маныт, чонышто яндар кумыл озаланыме годым айдеме тыгай лиеш. "Анатолий, вуйыштет чал ўп пырчымат шым шеклане ала-мо" манын каласымем деч вара тудо "йо‰ылышемым" тєрлатыш: "Чал ўп пырчем шагал огыл. Но артист паша самырыкым йєрата, садлан ўпым чиялтен лекташ логалеш". Кутырымаште тудо пеш тыматле. Торжан, шкем кўшкє шынден, ойлаш монь ок тошт, вурседыл, туманлен ок кошт. 
   Кызыт А.Зарецких культура да искусство колледжыште "Эре‰ер" ансамбльын артистшылан пашам ышта. Тиде ансамбльын участникше-шамыч мурымо дене гына огыт серлаге: куштымашат кажне гаяк номерыштым сєрастара. А "Сорта дене куштымашым" Анатолий Алексеевич шкежак шынден, вет шке жапыштыже тудо, паша деч кўрылтде, Москвасе ГИТИС-ыште балетмейстер факультетым тунем лектын. Тунемме ик ганат уто огыл. 
   Эстрадыште кокымшо ий гынат, калыкыште лўмжє шарлен шуын. Тидын шотышто артист ик о‰айым шарналтыш:
   - ™маште ке‰ежым Марий Турек районышто концерт палемдалтын ыле. Кече пеш шокшо. Мый шкенан машина дене корныш тарванышым. Ондак У Торъял районыш оньыкува деке пурышым. А вара Шернурышкыла тарванышым. Остановкышто кок ўдырамаш шога. Шындышым. Шкеже бейсболкым упшал шинчынам, садлан чуриемже сайын нунылан огеш кой. Марий ўдырамаш-шамыч тыгай улыт вет: палымышт улат але уке - пеш мутланат. "Тый шкеже кушеч улат гын?" - йодеш мый дечем иктыже. "Виче кундем гыч улам", - маньым. Умбакыже кудалына. О‰айынак чучо. "Анатолий Зарецкихын лўмжым колында мо? - йодам. "О, колынна, колынна, - маныт. - "Чолга шўдыр" фестивальыште мураш лектын ыле. И мура, и кушта!" "Вот… А ме тудын дене ик ял гыч улына", - мыскара йєре пелештышым, шкеже шыргыжалынак колтышым. А нуно мыйым пален шуктенат огытыл. 
   Артист калыкым пагалышаш, тунам шкендымат аклаш, пагалаш тў‰алыт.
   Анатолий Алексеевичын канен шинчаш жапше уке: кызыт тудо "Чолга шўдыр" фестивальыш у муро дене лекташ шонымаш дене ила.
Юрий ГРИГОРЬЕВ.
М.Скобелевын фотожо.
