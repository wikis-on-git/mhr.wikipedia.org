[[Файл:Unicode logo.svg|right|Unicode Consortium]]
'''Йуникод''' але '''Уникод''' — Текстысе тиштым [[кодлымаш]] тӱнямбал стандарт, кажне тиштылан 2 гыч 6 марте байт пуалтеш.
Стандартым 1991 ийыште «Юникод Консорциум» коммерцдыме организаций темлен. Тиде стандартым кучылтмаш шуко тӱрлӧ тиштым {{comment|кодлаш|закодировать}} (китай иероглиф, математик тиштым, грек, латинице, кириллице йӱкпале-влакым) йӧным пуа.

Юникод стандартыште код-влакым тӱшка дене пайлыме. U+0000 гыч U+007F марте код тӱшка [[ASCII]] стандартын тиште-влакым налеш. Умбакыже тӱрлӧ тиште-влак гыч тамга, пунктуаций тамга да техник тиште-влак верланеныт.
Южо код-влак але уке улыт, но шушаш жапыште садыгак нуно шочыт, нунын дене пайдаланаш тӱҥалыт, сандене нунылан Юникод стандартыште ончылгоч яра верым кодымо. Кириллицын тиштыже-влаклан U+0400 гыч U+052F марте, U+2DE0 гыч U+2DFF марте, U+A640 гыч U+A69F марте верым пуымо.

Чӱчкыдын юникодым UTF семын возат, мутлан: UTF-8, UTF-16, UTF-32.

[[Категорий:Информатике]]
