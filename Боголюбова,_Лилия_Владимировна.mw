{{Палыме еҥ
 |лӱм                 = Лилия Владимировна Боголюбова
 |оригинал лӱм        = Лилия Петухова
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Лилия Владимировна Петухова
 |тыршымаш алан       = [[мурызо]]
 |шочын               = 30.06.1992
 |шочмо вер           = [[Марий Эл]], [[Морко кундем]], [[Кожлаер]] ял
 |гражданство         = {{флагификаций|Россий}}
 |йоча-влак           = Артём эрге<br /> Риана ӱдыр
 |чап пӧлек да премий = 
 |сайт                = 
 |Commons             = 
}}

'''Лилия Петухова''' (Лилия Владимировна Боголюбова (Петухова)) ({{Шочын|1992|06|30}}, [[Марий Эл]], [[Морко кундем]], [[Кожлаер]] ял) — [[марий]] [[мурызо]].

== Илыш корно ==
Лилия Петухова 1992 ий пеледыш тылзын 30-шо кечынже [[Морко кундем]]ысе [[Кожлаер]] ялыште шочын. Аваже — Петухова Асия Гаптулхаковна, кевытоза, ачаже — Петухов Владимир Николаевич, самодеятельный композитор, [[Моско]] олаште пашам ышта.

=== Тунеммаш да паша ===
Тӱҥалтыш шинчымашым Кожлаер школышто налын. 10-11 классым [[Волаксола]] кыдалаш школышто пытарен. 2009-2010 ийыште ФГОУ СПО «Йошкар-Оласе строительный техникумышто» экономик-правовой пӧлкаште [[юрист]]лан тунем лектын (специальность — правоведение, хозяйственно-правовой специализаций, квалификаций - юрист).

[[2010]]-[[2013]] ийлаште АНО ВПО «Межрегиональный открытый социальный институтышто» заочно юридический факультетыште тунемын. Специальность — [[юриспруденций]], специализаций — гражданско-правовой, квалификаций — [[юрист]]. Тунемме жапыште пашам ыштен — Морко рӱдо эмлымверыште тӱҥ эмлызын секретарьжылан тыршен. [[2014]] ий гыч ООО «Жилкомсервис» организацийыште юрисконсультлан пашам шукта.

=== Еш ===
2014 ийыште ешым чумырен. Пелашыже — Боголюбов Алексей Валерьевич. Кок икшывым ончен-куштат: Артём ден Риана.

== Мурымаш паша ==
Мураш изинекак йӧратен. Ачаже — гармоньчо, аважат мураш йӧрата, сандене, очыни, мураш-кушташ йоча годымак тунемын. Йоча садыш коштмо годым районысо конкурслаште таҥасен, сеҥыше радамыш лектын, ялысе клуб пашаеҥ-влак дене тӱрлӧ яллашке концерт дене коштыныт. Ты годымак мурызо лияш эреак шонен.

2011 ийыште «[[Марий Эл Радио]]н» эртарыме «идалыкысе муро» концертыште икымше гана «Йолташемлан» муро дене кугу сценыш калык ончыко лектын, радиоэфирыште икымше йоҥгалтарыме мурыжо «шочмо кече».

Творческий кылым марий эстрадын шӱдыржӧ-влак дене куча: [[Володя Матвеев]], [[Артур Ефремов]], [[Эльвира Трифонова]], [[Анатолий Зарецких]], [[Ирина Якаева]]. Нине артист-йолташыже-влак дене пырля ик гана веле огыл Российыште марий-влакын тӱшкан илыме верлашке гастроль дене пырля коштыныт: Свердловск вел, Пошкырт Эл, Удмуртий, Татарстан.

== Муро-влак ==
* «Шочмо кече»
* «Йӧратыме пагыт»
* «Йолташемлан»
* «Марий ӱдыр»
* «Ӧндалыш танем»
* «Ош вис- вис»
* «Кодшо йӧратымаш»
* «Такмак-влак»
* «Ял гыч фронтышко»
* «Авай, авайна»
* «Кушто улат, пиалем»
* «Авай»
* «Шинчаштемже тыйынак веле»
* «Кеч лӱметым каласал»
* «Вучем шуматкечым»
* «Тыланет кора»
* «Йоратымаш ила»
* «У такмак-влак»
* «Вучо, вучо»
* «Вашлиймаш»
* «Поран»
==Чап танык-влак==
* 2008 ий — «Талантан самырык тукымлан полшымаш» направлений почеш Морко кундемысе администраций вуйлатышын грантшым сеҥен.
* 2008 ий — «Единая Россия» партийысе марий регионысо пӧлкан дипломжо дене «Художественное творчество» номинацийыште палемдалтын.

[[Категорий:Марий мурызо-влак]]
