'''Питателев Александр Владимирович''' 1960 ий 22 декабрьыште кызыт РМЭ-се Медведево район Берёзово ялыште шочын. 1976 ийыште Йошкар-Оласе 7-ше №-ан кыдалаш школым, 1978 ийыште Озаҥысе суворовский, вара Бакусо военный училищым (1982) пытарен. 1982 гыч 1984 ий марте Афганистаныште служитлен. 1988 ийыште СССР КГБ-н военный контрразведкыжын Кӱшыл школжым, 1998 ийыште Озаҥ университетым пытарен. 1999 ий марте военный службышто лийын. Кызыт мер пашаште тырша, “Афганистан ветеран-влакын Российысе ушемышт” МРО-н председательже да “Армийлан полшымо верч толкын” МРО-н председательже.

А. Питателевын усталык дебют манмыже 2002 ийыште лийын, тунам тудын “Кандагарская бригада” сылнымутан да документан повестьше савыкталтын. Афганистанысе сар нерген теме “Гордиев узел Афганистана” очеркыштыже, “Центурионы кровавого Афганистана” повестьыштыже шуйнен. 

Йошкар Шӱдыр, “За заслуги перед Родиной и Отечеством” орден-влак, военный службышто да мер пашаште чолгалыкым ончыктымылан ятыр медаль дене, тыгак “За отвагу и мужество” медаль дене, чап пале да грамот-влак дене,  нунын коклаште Просвещений министерствын (1987), СССР Кӱшыл Каҥаш Президиумын (1988), РМЭ Кугыжаныш Погынын (2008) да молынат грамотышт дене палемдалтын.

== Тӱҥ произведенийже-влак ==
* Кандагарская бригада : повесть. Йошкар-Ола, 2002. 200 с.
* Гордиев узел Афганистана : худож.-док. очерк. Йошкар-Ола, 2003. 108 с.
* Центурионы кровавого Афганистана : ист. повесть. Йошкар-Ола, 2007. 344 с.

== Илышыже да творчествыже нерген литератур ==
* Соловьёв Ю. Офицер да писатель А. Питателев // Марий Эл. 2003. 14 февр.
* Салтанова О. Перед прошлым — склони голову, перед будущим — засучи рукава // Йошкар-Ола. 2003. 12 февр.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 505-506.]
