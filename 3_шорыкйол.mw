{{Шорыкйол}}
'''3 Шорыкйол''' — [[григориан кечышот]] почеш идалыкын 3-шо кечыже. Идалык пытыме марте 362 кече кодеш (кужемдыме ийлаште – 363).
== Пайрем-влак ==
=== Лӱмгече ===
* Пӧтр
* Прокопей
* Феофан
* Юлиания
== Мо лийын ==
* [[1431]] – Бургундий герцог Жанна Д’арк лӱман француз талешке-ӱдырым 10 000 франк оксалан англичан-влаклан ужален.
* [[1888]] – [[Вашингтон]] олаште М.Стоун коктель йӱымӧ олымпырчылан патентым налын. Тунам тыгай олымпырчым кагаз гыч ыштеныт.
* [[1905]] – Путиловский заводын пашаеҥже-влак забастовкым тӱҥалыныт.
* [[1924]] – [[Тутанхамон фараон]]ын пирамидыжым муымеке британ экспедиций тӱҥ поянлыкшым – фараонын саркофагшым муыныт. Февраль тылзыште саркофагым почыныт - кӧргыштӧ мумийын шӧртньӧ колоткажым муыныт.
* [[1934]] – [[Совет Ушем]]ыште икымше гана [[самолёт]]ым радиолокаций йӧн дене каваште эскерен шуктеныт.
== Кӧ шочын ==
=== Марий калык дене кылдалтше-влак ===
* [[1923]] - [[Сапаев, Василий Федорович]], писатель да туныктышо, педагогика наука кандидат, РСФСР школын заслуженный туныктышыжо ([[1990]] колен).
* [[1938]] - [[Смоленцев, Виктор Васильевич]], [[генерал-майор]], [[Шернур кундем]]ын шочшыжо. Тудо [[Провой кундем]] кӧргӧ паша пӧлкан оперуполномоченныйлан ышташ тӱҥалын да вуйлатыше марте шуын. А вара республикысе МВД пашаеҥ, вуйлатышын алмаштышыже, министр лийын. Виктор Васильевич «Йошкар Шӱдыр», «За услуги перед Отечеством» орден-влак дене, тыгак кугыжаныш чаптанык дене палемдалтын.
* [[1948]] - [[Кузьминых, Евгений Васильевич]], [[Марий Эл]]ын сулло эмлызыже. Оршанка районышто шочын. [[1977]]-ше ийыште тудо республикысе сар ветеран-влакым эмлыме госпитальысе [[хирургий]] пӧлкан вуйлатышыжлан шогалын. Хирургийыште у технологий-влакым шыҥдарымаште тудын надырже моткоч кугу. Евгений Васильевич [[Пирогов лӱмеш хирург-влак ассоциаций]]ын уста еҥже.
* [[1953]] - [[Михопаркин, Георгий Афанасьевич]], [[Россий Федераций]]ын сулло [[юрист]]ше. Чуваш республикыште шочын-кушкын, но [[Марий Эл]]ыштат шке пашаж дене чапым налше прокуратур вуйлатыше. [[1987]]-ше ийыште тудо Чуваш республикысе [[прокурор]]ын вуйлатышыжлан тыршаш тӱҥалын, а вара Марий Элын прокуроржо лийын. 
* [[1955]] - [[Григорьев, Валерий Помбеевич]], [[тӱвыра]] пашаеҥ да [[актёр]], Марий Элын сулло артистше. [[Провой вел]] мландын эргыже. Шке жапыштыже [[Майоров-Шкетан лӱмеш кугыжаныш драмтеатр]]ын да [[Марий самырык театр]]ын сценылаштыже калыкым шке мастарлыкше дене куандарен. Кызыт талантан актер да сценарист [[Марий тӱвыра рӱдер]] вуйлатышылан ышта, шкенжым [[режиссёр]] могырым терга.

=== Моло-влак ===
* 106 м.к.д.о. — Марк Туллий Цицерон, рим оратор, философ и политик пашаеҥ (43-шо м.к.д.о. колен).
* [[1744]] — Ипполит Фёдорович Богданович, руш поэт (1803 ийыште колен).
* [[1892]] — Джон Рональд Руэл Толкин — англичан серызе, лингвист, филолог, тӱнямбал пагалымашым сулен налше "Властелин колец" трилогийын авторжо. (1973 колен).
* [[1906]] — Алексей Григорьевич Стаханов, Стаханов толкынлан тӱҥалтышым пуышо пашаеҥ (1977 колен).
* [[1929]] — Серджио Леоне, итальян кинорежиссёр, спагетти-вестерн жанрым шонен лукшо; «Однажды в Америке» --- эн сайын палыме фильмже (1989 колен) .
* [[1936]] — Николай Михайлович Рубцов, руш поэт (1971 колен).
* [[1969]] — Михаэль Шумахер, Формула-1 автотаҥасымашын эн тале пилотшо, шым гана тӱнямбал чемпион лӱмым сулен.

== Кӧ колен ==
''Тыгак ончо: [[:Категорий:3 Шорыкйол Кӧ колен]]''
== Калык пале ==
* Тиде кече могай лиеш, Идым тылзе тыгаяк лийшаш.
* Тиде кечылан лум мландым ок левед гын - тений шурно лектышан ок лий.

{{commonscat|3 January}}

[[Категорий:3 Шорыкйол]]
