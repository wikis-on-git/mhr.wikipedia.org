{{Вӱдшор}}
'''3 Вӱдшор''' — [[григориан кечышот]] почеш идалыкын 93-шо (кужемдыме ийлаште 94) кечыже. Идалык пытыме марте 272 кече кодеш.
== Пайрем-влак ==

== Лӱмгече ==
Католик лӱм-влак: Агапия, Бургондофара, Ирина, Мария, Панкратий, Ричард, Сикст, Хиония.
Танле (православный) лӱм-влак: Анания, Владимир, Домнин, Кирилл, Пахомий, Серафим, Филимон, Фома, Яков.
== Мо лийын ==
''Тыгак ончо: [[:Категорий:3 Вӱдшор Мо лийын]]''
* [[1963]] ий — Россий Федераций министр-влакын погыныштыжо Оршанка педучилищым почмо нерген ойым лукмо да кӱлешан документыш кидым пыштыме. 

* [[1879]] ий — Болгарийын рÿдö олажлан Софиям ойыреныт.
* [[1933]] ий — хирург Юрий Вороной историйыште икымше гана вергым кусарен шынден. Верге - рушлаже «почка».
== Кӧ шочын ==
''Тыгак ончо: [[:Категорий:3 Вӱдшор Кӧ шочын]]''
* [[1915]] ий — [[Логинов, Иван Иванович]] (Осмин Йыван), марий почеламутчо, С.Г. Чавайн лӱмеш премийын лауреатше, Марий Элын калык поэтше. [[Провой кундем]] [[Кен]] ялеш шочын. [[Сотнур]] школышто, вара Йошкар-Оласе педтехникумышто тунемын. [[Марий Эл (газет)|«Марий коммуна» газет]] редакцийыште, Шеклянур школышто, Татарийысе Элнет ялыште пашам ыштен. 1937-ше ийысе пуламыр жапыште репрессийын четлыкше деч пыкше гына утлен кодын, но 1949-ше ийыште тудымат арестоватленыт, лу ийлан «калык тушман» семын судитленыт. Шке илыш корныжым Иван Иванович «Кава ден мланде коклаште» роман гоч ончыктен, тудын ятыр ужашыже «Ончыко» журналыште савыкталтын. Осмин Йыван коло наре книган авторжо. Кугыеҥланат, йочаланат возен. Тудын пашаже-влак моло йылмышкат кусаралтыныт, шкежат тӱрлö йылман мурсаскам марлаҥден.
* [[1937]] ий — Анатолий Степанович Подойников, футболист, Россий Федерацийын сулло тренерже. 14 ияш годымжак [[футбол]] дене кылым кучаш тӱҥалын. 1963-1968-ше ийлаште Йошкар-Оласе «Спартак» командыште модын. А 1969-ше ий гыч йоча тренерлан тыршаш тӱҥалын. Совет Ушем [[спорт мастер]] семын палена. 
* [[1938]] ий — Николай Александрович Свинцов, экономист да кугыжаныш службын ветеранже, Россий Федерацийын сулло экономистше. Паша корныжым «Колхозная правда» Кужэҥер кундемысо газетыште тӱҥалын. А 1962-шо ий гыч тудо Марий АССРысе финанс министерствышке пашам ышташ толын. 1988-ше ийыште финанс министр лийын. Экономик шанче кандидат.
* [[1955]] ий — Олег Анатольевич Дмитриев, кугыжаныш пашаеҥ. [[Кужэҥер кундем]] Шорсолаште шочын. 1975-ше ий гыч комсомол пашаште. Килемар да Медеведево кундемласе администрацийлаште вуйлатыше сомылымат шуктен шоген. 4 ий Марий Эл Республикын президентшын администрацийыштыже тӱрлӧ пашаште тыршен. Республикын кӱшыл погынын депутатшат лийын. 
== Кӧ колен ==
''Тыгак ончо: [[:Категорий:3 Вӱдшор Кӧ колен]]''

== Калык пале ==
'''Кириллын кечыже'''. Тиде кечын ожно терым вес теле марте йытыраен шогалтеныт. Черланыше-влаклан шокшо шÿч, але йöрышö тулшол дене «грелке» манметым ыштеныт – тыге черланыше айдеме вашке паремеш манын ÿшаненыт.
{{commonscat|3 April}}

[[Категорий:Вӱдшор]]
