Ядыксола ял Марий Элын эн кугу Чукша курык йымалан верланен.
Райцентр деч 12 километр тораште улеш.Ял нерген увер 1775 ийыштак лийын,тунам але икмыняр сурт веле шоген.Ялысе кугурак еҥ-влакын каласкалымышт почеш икымше еҥ Ядек кугыза лийын,садланак тудын лӱмжӧ дене илена.Илен толын ял кушкын.Граждан сар жапыште школ да пеленже книгагудо лийын,варарак тудым петыреныт.Икымше туныктышо Алексеева Анна Алексеевна лийын.Кугу Ача сарыш 32 еҥ каен,да 20-пӧртылын огыл.Ядыксола ялын палыме еҥжылан Васильев М.В. шотлалтеш,но чаманен каласаш логалеш тудын фотосуретше аралалт кодын огыл.Но произведенийже,тудын нерген Г.Зайниевын статьяже-влак  Йошкар-Оласе С.Г.Чавайн лӱмеш книгагудышто кызытат аралалтыт.
кызыт ялыште 30 утла сурт уло,150 наре еҥ ила.
