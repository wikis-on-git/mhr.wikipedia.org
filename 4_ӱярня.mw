{{Ӱярня}}

'''4 ӱярня''' (4 март) — [[григориан кечышот]] почеш идалыкын 63-шо (кужемдыме ийлаште — 64-ше) кечыже. Идалык пытыме марте 302 кече кодеш.

== Пайрем да памятный дате-влак ==

== Лӱмгече ==
Ӱярня тылзын нылымше кечынже Агафон, Георгий, Корнелий, Лев, Нонна, Ольга, Тимофей, Люция, Казимир–влакын лӱм кечышт.

== Событий-влак ==
''Тугак ончо: [[:Категорий:Ӱярня тылзын 4 кечысе событий-влак]]''

== Шочыныт ==
''Тугак ончо: [[:Категорий:Ӱярня тылзын 4 кечынже шочшо-влак]]''
* [[1882]] ий — [[Кармазин, Гурий Гаврилович]], шанчыеҥ, туныктыш да сылнымут пашаеҥ. Усталык пашажым 1908-ше ийыште тӱҥалын - марий илышлан келыштарен, А.С.Пушкинын «Колызо ден кол нерген йомакше» негызеш «Вувер кува» йомакым возен. Революций деч ончыч Валериан Васильев дене пырля «Марла букварьым» луктын, вараже марий йылме дене учебникше-влак, икмыняр ужашан «Марий йылмэ лончыш» книгаже, шочмо йылме нерген статья сборникше савыкталтыныт, калык ойпогым чумырымо да шымлыме шотыштат шагал огыл ыштен. Гурий Гаврилович Кармазин тӱня умылымашыж дене эреак интернационалист лийын, моло калыкым пагален да аклен. Арам огыл тыге возен: «Марий, одо - ик родо, марий, чуваш – кок йолташ».
* [[1932]] ий — [[Сапаев, Эрик Никитич]], марий семлызе, [[Олык Ипай лӱмеш премий|марий комсомолын Олык Ипай лӱмеш премийын]] лауреатше. [[Акпатыр (опера)|«Акпатыр»]] икымше марий оперым возен (колен [[1963]]).
* [[1940]] ий — [[Янгабышев, Владимир Семёнович]], актёр, [[Марий Эл Республикын сулло артистше]]. [[У Торъял кундем]] [[Пеледыш Почиҥга]] ялыште уста шочын. Ончыч Кузнецово тӱвыра пӧртын вуйлатышыжлан тыршен, вара актёрлан тунем лектын, [[Шкетан театр]]ышке пашам ышташ толын. 35 ий жапыште 100 утла рольым устан чоҥен, шке мастрлыкше дене калыкым куандарен шоген. 
* [[1948]] ий — Виталий Гаврилович Шабердин, спорт пашаеҥ да тренер, Марий Элын сулло капкультур пашаеҥже палемда. [[Шернур кундем]] Кугу Мушко ялыште.
* [[1954]] ий — Анатолий Александрович Сапаев, спорт да мер пашаеҥ. [[Юлсер кундем]] [[Нур-Шари]] ялыште шочын, кӱшыл шинчымашым [[Марий кугыжаныш университет]]ыште поген. [[Сотнур]] кыдалаш школышто туныктышылан ятыр ий пашам ышта. Тунемше-влакым возгалаш, спорт дене кылым кучаш шӱмаҥда. Мер пашаштат Анатолий Александрович кугу пагалымашым сулен. 
* [[1955]] ий — Анатолий Викторович Иваков, [[юрист]] да краевед. Пемба станцийыште шочын. Медведево да Козьмодемьянскын калык судьяже лийын. 1991-ше ий гыч - Марий Элысе Кӱшыл судын судьяже. Лач тудын вуйлатымыж почеш мемнан кундемыште Суд системын икымше [[тоштерже]] почылтын.
* [[1964]] ий — Вера Алексеевна Соболева, тӱвыра пашаеҥ да артистка. [[Марий Тӱрек кундем]] [[Аимково]] ялыште шочын. Паша корныжо Марий кугыжаныш филармонийыште тӱҥалын, тыште тудо 1985-ше ий гыч тырша, концерт-влакым вӱда. «Аршаш» ансамбльын солисткыже.

== Коленыт ==
''Тугак ончо: [[:Категорий:Ӱярня тылзын 4 кечынже колышо-влак]]''
* [[1941]] — [[Игнатьев, Никон Васильевич|Аргус, Никон Игнатьев]], [[курыкмарий]] [[серызе]], [[кусарыше]], [[СССР Серызе-влак ушем]]ын йыжъеҥже (1934).

== Калык пале ==
* Тиде кечын чодраште ош мераҥым ужат гын лум эше лумшаш.
* {{comment|Колшыре|чайка}} кайык чоҥештен гын вашке ий тарвана.

{{commonscat|4 March}}

[[Категорий:4 ӱярня]]
