[[Файл:Акпатыр опера.jpg|200px|right]]
'''Опера''' ({{lang-it|''opera'' — паша}}) — музыкал-драме произведенийын тӱрлыкшӧ; мут, сцене паша да семын ушымыж дене ышталтын. 
== Марий опера ==
[[Марий]] муро аланыште опера жанр - эн шагал тӱзланен. [[Иван Степанович Ключников-Палантай]] 20-шо ийлаште "Хор оперым" возынеже ыле, а [[Яков Эшпай]] ден [[Кузьма Смирнов]] опера шотышто шке шонымашыштым ("Мирон Мумарин ден "Арслан") шуктынешт ыле. Но тичмашын, тӱҥалтыш гыч мучаш марте шке пашажым [[Сапаев, Эрик Никитич|Эрик Сапаев]] гына ыштен кертын.

"Акпатыр" оперын премьерын эртыме кечыже ([[5 Вӱдшор]] [[1963]]) марий оперын шочмо кечыжлан шотлалтеш. «Акпатыр» опера [[Чавайн]]ын тыгаяк лӱман произведенийже негызеш Эрик Сапаев семлызе возен. Либреттом Геннадий Матюковский, Йыван Осмин, Михаил Якимов ямдыленыт. Пугачёв жап годсо сар кредалмаш пагытым ончыкта, кузе марий-влак руш кугыжа ваштареш шке эрык верч кучедалыныт.
''([[Опера|умбакыже…]])''
