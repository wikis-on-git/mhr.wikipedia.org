МЫШКАР КУРЫК

Мышкар, таҥастаре удмуртла «муш» - мӱкш, «кар» - пыжаш, ола, карман. Мышкар Курык «Мӱкшпыжаш Курык» Шернур районышто верланен. (Родо-тукым йылмыла гыч кодшо апеллятив-влак. Удмурт (одо) апеллятив). [1, 46] Мышкар Курык дене (кызыт тушто Горняк посёлок верланен) шуко йомак, легенде  кылдалтын. Рушлаже тиде верым Марийско-Вятский увал але Нолькин камень маныт. Каласен кодыман, Мышкар Курык гыч Мушко вӱд йоген лектеш. Тиде эҥер мучко Изи Мушко, Кугу Мушко, Мушкыдӱҥ да моло марий ялла верланеныт. Мушко вӱд Лаж эҥерыш йоген мия.

1. Галкин И.С. Марий ономастика: Краеведлан полыш. Йошкар-Ола: Марий книга савыктыш. 1997. 104 с.
