{{Пеледыш}}
'''26 Пеледыш''' — [[григориан кечышот]] почеш идалыкын 177-ше (кужемдыме ийлаште 178) кечыже. Идалык пытыме марте 188 кече кодеш.
== Пайрем-влак ==
Пеледыш тылзын коло кудымшо кечынже наркоманий ваштареш кучедалме кече палемдалтеш.

Лач тиде кечын 1938-ше ийыште Марий АССР-ын кӱшыл погыныш икымше созыв сайлымаш эртен. 

Тыгак тиде кечын 29 ий ончыч Козьмодемьянск олаште Кава йымалсе этнографий тоштерым почыныт. 

== Лӱмгече ==
Пеледыш тылзын коло кудымшо кечынже Александр, Андрей, Анна, Антонина, Даниил, Иван, Пелагея, Яков, Павел – влакын лӱм кечышт.
== Мо лийын ==
''Тыгак ончо: [[:Категорий:26 Пеледыш Мо лийын]]''
* [[1942]] ийыште Гвардейский краснознамённый танк дивизийым ыштыме.
* [[1945]] ийыште Совет Ушемын Генералиссимус званийым пуртымо.
== Кӧ шочын ==
''Тыгак ончо: [[:Категорий:26 Пеледыш Кӧ шочын]]''
* [[1926]] — Юрий Николаевич Венценосцев, шанчыеҥ, чодыра озанлык пашаеҥ, Марий республикысе техникын да шанчын сулло пашаеҥже. [[Марий Тӱрек кундем]] Марий Пыламарий ялыште шочын. Кӱшыл шинчымашым чодыра техник институтышто налын да тыштак паша вержым муын: чодыра эксплуатаций да машин технологий кафедрын профессоржо лийын. 60 утла шанче пашан, 8 книган, 15 конструктор пашан авторжо. Юрий Николаевич шанчыеҥ семын гына огыл, скульптор, сӱретче да фотограф семынат кумдан чапланен.
* [[1941]] — Василий Ильич Ильин, Марий Элын туныктышын сулло пашаеҥже. Шкеже [[Юлсер кундем]] [[Шайра]] ял гыч. Уста туныктышын паша корныжо Сотнур кыдалаш школышто тӱҥалын: ончыч историй предмет дене туныктышылан, вара вуйлатышыланат пашам ыштен. Умбакыже паша корныжо министерствышке конден, а 1988-1992-шо ийлаште Василий Ильич республикысе туныктыш министр лийын. Пытартыш ийлаште тудо Йошкар-Оласе техникумын вуйлатышыже сомылым шуктен шоген..
* [[1954]] — Зинаида Сергеевна Артюшкина, туныктыш пашаеҥ. Йошкар-Оласе тӱрлӧ школлаште туныктышылан тыршыме деч вара Марий туныктыш институтышто методистлан тыршаш тӱҥалын. Тыгодымак Зинаида Сергеевна «Пеледыш», [[Марий Памаш (ансамбль)|«Марий памаш»]] ансамбльлаште шуаралтын. Кызыт тудо «Марий туныктышо» мер ушемын вуйлатышыже. 
* [[1960]] — '''Галина Никитьевна Бояринова''', туныктыш да шанче пашаеҥ. Шкеже [[У Торъял кундем]] Кемсола ял гыч. Ынде ятыр ий уста специалист [[Марий кугыжаныш университет]]ыште пашам ышта, марий сылнымут кафедрын доцентше улеш. Филологий шанче кандидат. 
* [[????]] — '''Михаил Басов''' [[Каче-влак (группа)|«Каче-влак» группын]] эн самырык солистше  палемда. Тудо шкеже Кужэҥер кундем Шорсола гыч. Шукерте огыл ешаҥын. 
== Кӧ колен ==
''Тыгак ончо: [[:Категорий:26 Пеледыш Кӧ колен]]''

== Калык пале ==
* '''Акулинан кечыже'''. Ты кечын шемшыдаҥ пучымышым шолтеныт. Калык палымат эскереныт: ӱвыра шуко гын, игече сай лиеш. 
{{commonscat|26 June}}

[[Категорий:26 Пеледыш]]
