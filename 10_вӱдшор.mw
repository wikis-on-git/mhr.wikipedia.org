{{Вӱдшор}}
'''10 Вӱдшор''' — [[григориан кечышот]] почеш идалыкын 100-шӧ (кужемдыме ийлаште 101) кечыже. Идалык пытыме марте 265 кече кодеш.
== Пайрем-влак ==
* [[Файл:Earth flag PD.jpg|25px]] Калык-влак кокласе Сопротивлений движений кече.
* {{Флагификаций|Азербайджан}}, Чоҥышын кечыже.
* {{Флагификаций|УАШ}}, Перри коммодорым шарныме кече.
* {{Флагификаций|Украина}}, [[Одесса|Одессым]] утарыме кече.
== Лӱмгече ==
* Католик лӱм-влак: Макар, Михаил.
* Танле (православный) лӱм-влак: Илларион, Стефан, Николай, Василий, Иоанн.
== Мо лийын ==
''Тыгак ончо: [[:Категорий:10 Вӱдшор Мо лийын]]''
* [[1710]] ий — Английыште автор права шотышто тöртыкым пеҥгыдемдыме.
* [[1832]] ий —Российыште Почётан гражданин чаплÿмым илышыш пуртымо.
* [[1944]] ий — Одесса олам фашист-влак деч утарыме.
* [[1981]] ий —Моско олаште космонавтик тоштерым почыныт.
== Кӧ шочын ==
''Тыгак ончо: [[:Категорий:10 Вӱдшор Кӧ шочын]]''
* [[1936]] ий — Михаил Николаевич Юхма, литератор да мер пашаеҥ, Чуваший, Марий Эл, Татарстан да Удмурт Республикыласе тӱвыран сулло пашаеҥже, Чуваш республикын калык писательже. [[Чуваш Эл]]ыште шочын. 1989-ше ийыште тудо «Вучах» газетын редакторжылан шогалын. Уста писатель йомакымат, пьесымат, почеламутымат серен. Мер пашаште гын калык-влакын тӱвыра кылыштым пеҥгыдемдымаште тыршен. 
* [[1944]] ий — [[Поствайкин, Евграф Михайлович]], марий [[серызе]]. [[Курыкмарий кундем]]ыште шочын-кушкын. Ятыр ий тудо инженерлан тӱрлӧ чоҥымо ушемлаште пашам ыштен. Тудын возымыжо-влак кокла гыч «Тыйым ӱдыр вуча» романжым, «Поран» да «Сирень Сир» повестьше-влакым палемдаш лиеш. А «Тыр вады» пьесыже почеш шындыме спектакль дене Курыкмарий театр 1994-ше ийыште шке тургымжым почын.
* [[1945]] ий — Виталий Михайлович Блинов, шанче пашаеҥ. У Торъял кундем ыште шочын. Паша корныжо тӱҥ шотышто [[Марий кугыжаныш университет]] дене кылдалтын.  Технологий шанче кандидат.  
* [[1958]] ий — Евгений Михайлович Салмин, эмлызе да мер пашаеҥ. 1982-шо ий гыч тудо Юлсер оласе рӱдӧ эмлымверыште хирурглан ышта. А 5 ий гыч ты эмлымверын хирургий пӧлкажын вуйлатышыже  лийын. 4 ий кугыжаныш погынын депутатше сомылым шуктен шоген. 
* [[1964]] ий — Михаил Витальевич Байков, спортсмен да элкӧргӧ пашаеҥ шочын. Шкеже тудо [[Шернур кундем]] Мустай ял гыч. Полиций пашаеҥ, куштылго атлетика спортсмен. 
* [[1954]] ий — Вячеслав Васильевич Осипов, кугыжаныш пашаеҥ. Юлсер кундем Помар селаште шочын-кушкын. 1997-ше ийыште Звенигово кундемысе техник ушемыште вуйлатышыжлан шогалын. КПРФ партийын кундемысе комитетын 1-ше секретарьжат лийын. 
* [[1981]] ий — Наталья Алексадровна Писарева, спортсменка. Йошкар-Олаште шочын. 8 ияш годымжак дзюдо дене кугу кылым кучаш тӱҥалын. Лач тиде спорт дене тудо юниор-влак кокласе тӱнямбалсе таҥасымаште чемпионка лӱмым сулен. Тыгак тале спортменка cумо дене тӱнямбалсе да cамбо дене Европын чепионкыжо. Российын спорт мастерже.
== Кӧ колен ==
''Тыгак ончо: [[:Категорий:10 Вӱдшор Кӧ колен]]''

== Калык пале ==
'''Илларионын кечыже'''. Тиде кече деч вара лум писын шулен кая – маныныт. Тыгак шöршудо пеледыш шке нарынче вуйжым ончыкта. Тудым поген, тÿрлö эмым ямдыленыт. 

{{commonscat|10 April}}

[[Категорий:10 Вӱдшор]]
