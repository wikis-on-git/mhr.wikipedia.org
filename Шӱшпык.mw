{{Вес ыҥ-влак|Шӱшпык (ыҥ-влак)}}
[[File:Luscinia svecica volgae.jpg|right|250px]]
'''Шӱшпык кайык''' ({{lang-lat|''Luscinia''}}, {{lang-ru|''Соловей''}}) — воробьинообразный отрядысе кайык тукым. Тӱрлӧ классификаций-влак почеш дроздовый але мухоловковый ешыш пурен кертеш.

[[Файл:Luscinia megarhynchos Istria 01.jpg|left|thumb|200px|Шӱшпык]]
Мыланна эн сайын палыме шӱшпык кайык латинла "Luscinia luscinia" лӱмдалтеш; кап кужутшо 17 сантиметрыш шуеш, йолжо кужурак, шинчаже кугу, шемалге, пунжо кӱреналге, почшо йошкарге-нарынче.

Европышто да [[Касвел Азий]]ыште, Кечывалвелне Йӱдвел Кавказ марте шарлен. Телылан йот элыш чоҥештылеш, поснак Африкыште телым эртара. [[Эҥер]] лоҥгаште, вӱдвондо, [[омыж]] коклаште ила. [[Пыжаш]]ым мландыште але пушеҥгын ӱлыл укшыштыжо, мланде дек лишкырак опта. Ик пыжашыште ужаргырак але кандалгырак тӱсан, шемалгырак пале дене 4-6 муно кия. Ава шӱшпык гына мунышто шинча. Шӱшпык [[эҥыремыш]]ым, [[шукш]]ым, [[емыж]]ым кочкеш.

Шӱшпыкым сайын мурымыжлан чот йӧратат. [[Марий]] [[муро]], [[такмак]]-влакыштат шӱшпык нерген чӱчкыдын мурат.
== Шӱшпык пайрем ==
Марий калыкын ончыч шӱшпык пайремжат лийын?

[[15 Ага|Ага тылзын 15 кечынже]] — шӱшпык [[пайрем]]. Шӱшпык йӱкым куку муро деч кок кече ончыч колат – кеҥежым азап деч посна, нӧлтшӧ кумылын эртарет. Мыскара гын веле: шӱшпык йӱкым икымше колмо годым тувырым кудаш почкалтет гын, шуршо витараш огеш тӱҥал.
== Шӱшпык йӱк ==
{| class="wikitable"
|-
|  [[Файл:Common Nightingale's song 1.ogg|center|thumb|тыглай шӱшпык]] || [[Файл:XN Luscinia megarhynchos 012.ogg|center|thumb|кечывалвелысе але касвелысе шӱшпык]]
|}
==Шӱшпык марий тӱвыраште==
'''Ала чонемлан луш лиеш?''' муро

Мутшо Василий Регеж-Гороховын

Семже Владислав Куприяновын
<poem>
Ой, шӱшпык,
Ой, сар шӱшпык,
Моткочак йӧсӧ мыланем:
Таҥемже,
Шӱм таҥемже
Каяле, мыйым кудалтен.

:Припев:
:Умылен кертат мо
:Тидым тый, ала?
:Лачак иктым шӱм йодеш:
:Шӱшкалте, тек тӱня мура!
:Ала чонемлан луш, ласка лиеш?

Тӱняште,
Ош тӱняште
Айдемын шӱм пелаш лийшаш.
Уке гын,
Я уке гын,
Лиеш пычкемыш пӱрымаш.
</poem>
[[Категорий:Кайык]]
