{{Шыжа}}
'''30 Шыжа''' — [[григориан кечышот]] почеш идалыкын 303-шо (кужемдыме ийлаште 304) кечыже. Идалык пытыме марте 62 кече кодеш.
== Пайрем-влак ==
* {{Флагификаций|Россий}} — Инженер-механик-влакын пайремышт.
* {{Флагификаций|Россий}} — Политик репрессийыш логалше-влакым шарныме кече. Марий-влак кокла гыч шукын репрессийыш логалыныт: [[Йыван Кырла]], [[Сергей Чавайн]], [[Маюк Егоров]] да молат. 
== Мо лийын ==
''Тыгак ончо: [[:Категорий:30 Шыжа Мо лийын]]''
* [[1696]] ий — [[Пётр Первый]] кугыжан кӱштыкшö дене келшышын боярский погын теҥыз флотым чумырымо нерген кагазыш кидшым пыштен.
* [[1888]] ий — Икымше шариковый манме ручкалан патентым налыныт.
* [[1941]] ий — Севастополь олам аралымаш тӱҥалын.
== Кӧ шочын ==
''Тыгак ончо: [[:Категорий:30 Шыжа Кӧ шочын]]''
* [[1890]] — [[Эшпай, Яков Андреевич|Я. А. Эшпай]], семлызе, фольклорист.
* [[1898]] — [[Майоров-Шкетан, Яков Павлович|Майоров-Шкетан]], марий серызе, драматург.
* [[1935]] ий — Леонид Максимович Рыбаков, шанче пашаеҥ, Марий Эл Республикын сулло энергетикше да шанче пашаеҥже. [[Медведево кундем]] Изи Турша ялыште шочын. Кӱшыл шинчымашым Марий политехник институтын механик факультетыштыже поген. Вара Моско оласе энергетик-влакым ямдылыше институтышто шуаралтын. 1982-шо ий гыч Марий кугыжаныш политехник университетыште кугурак туныктышо семын тырашаш тӱҥалын: профессор марте шуын.  
* [[1949]] ий — [[Леонид Гимаевич Гимаев]], Марий Элын сулло журналистше, кызыт Марий кугыжаныш университетын ректорын информаций шот дене полышкалышыже. Леонид Гимаевич [[Пошкырт Эл]] [[Мишкан кундем]] гыч. Ишим кыдалаш школым тунемын пытарымеке, Благовещенский педучилищыште шинчымашым поген. 1972-шо ийыште [[Марий кугыжаныш университет]]ын [[историй да филологий факультет]]ышкыже тунемаш пурен. Вара Марий радиошто шуаралтын. 1984-ше ий гыч телевиденийыште тыршен. Кызыт паша корныжо Марий кугыжаныш университетысе информаций пӧлка дене кылдалтын.  
* [[1961]] ий — Станислав Сергеевич Лукианов, Марий Элысе тӱвыран сулло пашеҥже. Курыкмарий кундем Сарапаево ялыште шочын-кушкын. Шинчымашым [[Марий кугыжаныш университет]]ыште поген. Шочмо-кушмо ялыштыже «Шанавӹл» (Радуга) ансамбьым чумырен. Ансамбльын усталыкше – йот да мемна элысе шанче-этнограф-влакым шымлыме пашам тӱҥалаш таратен. 
== Лӱмгече ==
* Шыжа тылзын кумлымшо кечынже Андрей, Антон, Демьян, Кузьма, Леонтий, Иосиф,  Юлиан да Софья – влакын лӱм кечышт. 
== Кӧ колен ==
''Тыгак ончо: [[:Категорий:30 Шыжа Кӧ колен]]''

== Калык пале ==
* '''Шнуй Осиян кечыже'''. Чыла орва-влакым телылан сарайыш шогалтеныт, кӱлеш гын – ачаленыт. Йоча-влаклан орава нерген туштым туштеныт. 
{{commonscat|30 October}}

[[Категорий:30 Шыжа]]
