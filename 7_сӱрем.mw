{{Сӱрем}}

'''7 сӱрем''' (7 июль) — [[григориан кечышот]] почеш идалыкын 188-ше (кужемдыме ийлаште — 189-ше) кечыже. Идалык пытыме марте 177 кече кодеш.

== Пайрем да памятный дате-влак ==
* {{Флагификаций|Россий}}, {{Флагификаций|Белоруссий}}, {{Флагификаций|Украина}}, [[Иван Купала]]. 
* {{Флагификаций|Йӱдвел Осетий}}, [[Республик кече]].
* {{Флагификаций|Соломон Отро-влак}}, [[Эрыкан лийме кече]].
* {{Флагификаций|Танзаний}}, Ял озанлык кече.
* {{Флагификаций|Японий}}, Танабата или Шӱдыр-влак фестиваль — Йӧратымаш парем.
* {{Флагификаций|Россий}}, Сарзе чап кече —  1770-ше ийыште Чесмен кучедалмашыште руш флот турок-влакым секен кертын.

== Лӱмгече ==
* Танле (православный) лӱм-влак: Антон (Антоний), Иван, Яков (Иаков).
* Католик лӱм-влак: Венедикт, Кирилл, Мефодий.

== Событий-влак ==
''Тугак ончо: [[:Категорий:Сӱрем тылзын 7 кечысе событий-влак]]''
* [[1807]] ий — Россий ден Франций коклаште Тильзит вашкелшыкым пеҥгыдемдыме. 
* [[1881]] ий — Римысе йоча-влаклан газетыште Пиноккио нерген йомакым икымше гана савыктеныт.
* [[1957]] ий — Пагуош олаште ядер оружийым кучылтмо шотышто икымше шанче конференций эртен.

== Шочыныт ==
''Тугак ончо: [[:Категорий:Сӱрем тылзын 7 кечынже шочшо-влак]]''
* [[1950]] ий — Александр Иванович Шуралёв, тӱвыра пашаеҥ. Шкеже тудо [[Морко кундем]] гыч. Ленинградысе тӱвыра институтым тунем лекмеке, икмыняр ий [[М. Шкетан лӱмеш Марий кугыжаныш драме театр]]ыште актёрлан тыршен. Но ӱмыраш  паша вержым телевиденийыште муын: ончыч [[режиссёр]]лан, вара художественный вуйлатышын алмашышыжлан тыршен. 
* [[1954]] ий — Александр Анатольевич Карташов, чоҥымаш специалист. [[1981]]-ше ийыштак уста пашазе «Марийскавтодор» ушемыште пашам ышташ тӱҥалын. Вара Медведево кундемысе корным чоҥышо ушемын вуйлатышыже лийын. 2000-шӧ ий гыч Александр Анатольевич Марий Эл кугыжаныш Погынын депутатше. 
* [[1959]] ий — Светлана Никодимовна Веткина, ужалме пашаште тыршыше пашазе, Россий Федерацийын сатулымо сферын сулло пашаеҥже. [[Морко кундем]]ыште шочын. 1981-ше ийыште Нуж-Ключ ялыште кевыт вуйлатышылан тыршаш тӱҥалын. Торгайымаш пашаште моткоч кугу пагалымашым сулен.

== Коленыт ==
''Тугак ончо: [[:Категорий:Сӱрем тылзын 7 кечынже колышо-влак]]''
* [[1941]] — [[Ефремов, Георгий Захарович|Георгий Ефруш]], [[марий]] [[серызе]], [[почеламутчо]], [[кусарыше]], [[литературовед]], [[драматург]], [[СССР Серызе-влак ушем]]ын йыжъеҥже (1939), [[1941]]–[[1945]] ийласе [[Кугу Ачамланде сар]]ын участникше. 

== Калык пале ==
* '''Йыван Купала кече'''. Ты кече дене шуко оҥай йӱла кылдалтын. Ожно Иван Купала кечын тул гоч тӧрштылыныт, эрдене эҥерыште йӱштылыныт, а кӧ ок йӱштыл гын — осал еҥлан шотленыт.
* Марий калык гын тиде кечын эр [[лупс]] дене мушкылтын. Мончашкат олтеныт да Йыван Купача кечылан лӱмын ямдылыме выньык дене пуреныт. Ӱдыр-влак гын ончыкылык пӱрымашышт нерген мужедыныт. Марий-влак коклаштат «пелйӱдым кӱртньышудын пеледышыжым муат гын — эн пиалан лият» манме ӱшан шукерте шыҥдаралтын.

{{commonscat|7 July}}

[[Категорий:7 сӱрем]]
