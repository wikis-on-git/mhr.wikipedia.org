[[Файл:Mari_tishte_keche.jpg|thumb|250px|right|Марий Тиште Кечын логотипше]]
'''Марий Тиште Кече''' — [[марий]] [[пайрем]]. 1775-ше ийыште Рушэл шанче академий Петербургышто «Сочинения принадлежащие к грамматике черемисского языка» лӱман книгам савыктен лукмо дене кылдалтын. Тиде книга марий {{comment|тиштын|письменностьын}} тӱҥалтышыжлан шотлалтеш. Тушко чылаже тӱжем наре шомакан мутым пуртеныт. Кундемыштына кажне ийын тиде пайремым моткоч кумдан палемдат. Марий Элыште Тиште Кечым 90-ше ийла гыч пайремлат, а 1998 ий гыч ты пайремым кугыжаныш кӱкшытыштö пеҥгыдемденыт.

==Пайремын шарлыме кумдыкшо==
Марий Тиште Кече уло марий калыкын пайремже семын [[Марий Эл]]ыште да тыгак марий-влакын тӱшкан  илыме ӧрдыж кундемлаштат пайремлалтеш. 

==Эртарыме жап==
[[1990]] ий гыч кажне ийын [[10 Теле|Теле тылзын луымшо кечынже]] пайремлалтеш.

2009 ийыште Марий Тиште Кечым [[Мер Каҥаш]] [[мер организаций]] ямдылен. Пайрем кок кече эртен. Икымше кечынже [[Йошкар-Ола]]ште [[Келшымаш Пӧрт]]ышто кок каҥаш эртен. Икымше кыдеж —  марий [[юмынйӱла]] нерген. Кокымшо — марий йылман компьютер паша шотышто йодышым рашемденыт. Тыгак эше [[Йыван Кырла]] лӱмеш кугыжаныш премийым кучыктеныт.

==Эртымгорно==
[[Марий]]-влак [[тиште]] кечым эше 90-ше ийла гычак палемдаш тӱҥалыныт. Тунам марий калык погын тыгай пунчалым луктын:
<blockquote>
Марий чоным тарваташ, марий еҥын шкешамжым нӧлталаш, шке тӱвыраже дене, йылмыже дене кугешнен илаш тараташ манын, [[10 Теле|10 кечым Теле тылзыште]] тиште кече семын палемдаш.
</blockquote>

[[10 Теле|10-шо Теле]] кечын [[1775]] иыйште [[Санкт-Петербург]] оласе кевытлашке икымше марий грамматикым "Сочинения, принадлежащие к грамматике черемисского народа" ужалаш лукмо, садлан тиде кечым пайремлан лукмо. Авторжо [[Озаҥ]] оласе архиепископ В. Пуцек-Григорьевич лийын, но тудым ямдылаш Озаҥ оласе укнещенский школын, духовный семинарийын марий тунемшыже-влакат полшеныт.

===Кузе лӱм лектын===
'''Тиште''' — тошто финно-угор шомак; ондакше тудо ''шӱдыр'' умылымашым ончыктен (таҥ. финн ''tähti'' 'шӱдыр'). Вара кумалтыш ушемын палыже лийын (пале — знак, знамя), арам огыл вет ''знамям'' кызытат марла ''тисте'' манына — тошто ыҥже, ''пале'', тыште раш палдара. Вара тудо ушемын палыжым веле огыл, шкенжымат ончыкташ тӱҥалын. А 20-шо ийлаште тиштын акрет годсо ыҥжым шарналтен, эсогыл {{comment|йӱкпалымат|буквамат}} ''тиште'' манаш тӱҥалыныт. Тушечынак эше вес мутым шонен луктыныт: '''тиштер''' — алфавит.

А 1990 ийыште, кунам у пайрем нерген мут лектын, тиде акрет годсо шомакым шарналтен, тудлан у шӱлышым пуэныт — тудымат вет ожно уверым пуымо, иктаж-мом шижтараш кӱлмӧ годым кучылтыныт.

==Негыз==
*И.Г.Иванов. "Марий возыктышын вияҥме корныжо"
*О.А.Калинина "Марий пайрем-влак. Полшык", Йошкар-Ола, 2006

[[Категорий:Марий пайрем-влак]]
