[[Файл:Mari_tishte_keche.jpg|thumb|250px|right|Марий тиште кечын логотипше]]
'''Марий тиште кече''' — [[марий]] [[пайрем]]. [[1998]] ий гычын Кугыжаныш статусшо уло.

==Пайремын шарлыме кумдыкшо==
Марий тиште кече чыла марий калыкын пайремже семын [[Марий Эл]]ыштат, родына-влакын тӱшкан  илыме ӧрдыж кундемлаштат пайремлалтеш. 

==Эртарыме жап==
[[1990]] ий гыч кажне ийыште [[10 Теле]]ште пайремлалтеш.

2009 ийыште Марий Тиште Кечым [[Мер Каҥаш]] [[мер организаций]] ямдылен. Кок кече пайрем эртаралтын. Икымше кечылаште 10 Телеште [[Келшымаш Пӧрт]]ышто, [[Йошкар-Ола]]ште кок каҥаш-влак ыле. Икымше кыдеж марий [[юмынйӱла]] нерген. Кокымшо марий йылме {{comment|компучер|компьютер}} шотышто йодышым рашемден. Тугеже эше [[Йыван Кырла]] лӱмеш кугыжаныш премиьым пуэныт.

==Эртымгорно==
[[Марий]]-влак [[тиште]] кечым эше 90-ше ийла гычак палемдаш тӱҥалыныт. Тунам марий калык погын тыгай пунчалым лукто
<blockquote>
Марий чоным тарваташ, марий еҥын шкешамжым нӧлталаш, шке тӱвыраже дене, йылмыже дене кугешнен илаш тараташ манын, [[10 Теле|10 кечым Теле тылзыште]] тиште кече семын палемдаш.
</blockquote>

[[10 Теле|10-шо Теле]] кечын [[1775]] иыйште [[Санкт-Петербург]] оласе кевытлашке икымше марий грамматикым "Сочинения, принадлежащие к грамматике черемисского народа" ужалаш лукмо, садлан тиде кечым пайремлан лукмо. Авторжо [[Озаҥ]] оласе архиепископ В. Пуцек-Григорьевич лийын, но тудым ямдылаш Озаҥ оласе укнещенский школын, духовный семинарийын марий тунемшыже-влакат полшеныт.

===Кузе лӱм лектын===
'''Тиште''' — тошто финно-угор шомак. Ондакше тудо ''шӱдыр'' умылымашым ончыктен. Вара кумалтыш ушемын палыже лийын (пале — знак, знамя), арам огыл вет ''знамям'' кызытат марла ''тисте'' манына — тошто ыҥже, ''пале'', тыште раш палдырна. Вара тудо ушемын палыжым веле огьш, шкенжымат ончыкташ туҥалын. А 20-шо ийлаште тиштын акрет годсо ыҥжым шарналтен, эсогыл {{comment|йӱкпалымат|буквамат}} ''тиште'' манаш тӱҥалыныт ыле. Тушечышак эше вес мутым шонен луктыныт: '''тиштер''' — алфавит.

А 1990 ийыште, кунам у пайрем нерген мут лектын, тиде акрет годсо шомакым шарналтен, тудлан у шӱлышым пуымо — тудымат вет ожно уверым пуымо, иктаж-мом шижтараш кӱлмӧ годым кучылтыныт. 

==Негыз==
*И. Г. Иванов. "Марий возыктышын вияҥме корныжо"
*О. А. Калинина "Марий пайрем-влак. Полшык", Йошкар-Ола, 2006

[[Категорий:Марий пайрем]]
