{{Палыме еҥ
 |лӱм                 = Геннадий Филимонович Гордеев
 |оригинал лӱм        = Геннадий Гордеев
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = 
 |тыршымаш алан       = [[серызе]], [[драматург]]
 |шочын               = 5.07.1960
 |шочмо вер           = [[Марий АССР]], [[Поранча кундем]], [[Яндемерсола]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий Эл Республикысе В. Колумб лӱмеш литератур премий]] (1995), [[Марий Эл Республикысе С.Г. Чавайн лӱмеш Кугыжаныш премий]] (1999), [[Марий Эл Республикысе тӱвыран сулло пашаеҥже]] (2005)
 |сайт                = 
 |Commons             = 
}}
[[Файл:ГОРДЕЕВ.jpg|мини|Геннадий Филимонович Гордеев]]
'''Геннадий Гордеев''' (Геннадий Филимонович Гордеев) ([[5 Сӱрем]] [[1960]], [[Марий АССР]], [[Поранча кундем]], [[Яндемерсола]] ял) — [[марий]] [[серызе]], [[прозаик]], [[драматург]], [[Марий Эл Республикысе В. Колумб лӱмеш литератур премий]] (1995), [[Марий Эл Республикысе С.Г. Чавайн лӱмеш Кугыжаныш премий]] (1999), [[Марий Эл Республикысе тӱвыран сулло пашаеҥже]] (2005). 

== Илыш корныжо ==
Геннадий Гордеев ондак Ермучаш тӱҥалтыш, вара Матородо (Куракин) кыдалаш школышто тунемеш. Школ деч вара Совет  армий радамыште служитлен.

Марий кугыжаныш университетыште историй-филогогий  факультетыште тунемын, тыгодымак ойлымаш да повесть-влакым возен шога, «Ончыко» да  «Кече» журналлаште, газетлаште савыкта. Университет деч вара 1987-1996 ийлаште «Пионер йӱк» журналыште  литератур редакторлан, « Кугарня» газетыште тӱҥ редакторын  алмаштышыжлан, « Марий Эл» газетыште обозревательлан пашам ыштен.        
[[Файл:Irkabajev gordejev mamajev.jpg|мини|Г. Гордеев марий кином ямдылыме жапыште.]]
1996-2002 ийыште – марий телевиденийыште ондак «Вӱршер», вара «Чон почын» да «Мый тыге шонем» общественно-политический передаче-влакын редакторжо да вӱдышыжӧ. Марий телевиденийыште ыштыме жапыштак журналист, публицист, драматург Г. Гордеев марий сымыктышыште у сомыллан пижеш – «Чоныштем илет» телефильмлан сценарийым воза да тудым эфирлан ямдылымаште редактор сомылым шукта. А 2001 ийыште «Чоныштем илет»  фильмын авторжо семын Саратов олаште эртыше «ТелеПроФи» лӱман тӱнямбал фестивальын дипломантше лиеш.  

Кызыт Марий самырык театрыште сылнымут пӧлкам вуйлата.   
[[Файл:ГОРДЕЕВ 2.jpg|мини|Еш дене пырля.]]
1999 ийыште Г. Гордеев ожнысо илыш трилогийжылан Марий Эл Республикын Кугыжаныш премийже дене палемдалтын, а 2005 ийыште Марий Эл исскуствын сулло деятельже лиеш да 2010 ийыште тудын оҥышкыжо Марий Эл Кугыжанышын «Йыван Кырля. Калык верч тыршымаш» юбилейный медальжым пижыктат. 

== Сылнымут корныжо ==
1990 ийыште «Омса вес велне» лӱман повесть да ойлымаш-влак книгаже ош тӱням ужеш. 

Умбакыже Геннадий Гордеев утларакшым драматургий жанрлаште пашам ышта. Марий калыкын эртыше илышыж гыч  «Öртöмö он», «Болтуш», «Мый ом суко садак» трилогийым сера. Тачысе илыш нерген возымо «Пӧртыл, ӱдырем!..» «Илаш гын, илаш», «Шӱшпык муро… умыр кас...» «Ял ӱмбалне мужыр йӱксӧ», «Куп», «Куван кеҥеж» пьесыже-влак Марий самырык театрын сценыштыже шындалтыт, калыкын йӧратыме спектакльышкыже савырнат. Эн кужун возалтше пьесыже – «Кунам кӱдырчӧ кӱдырта» (мыскылтыш комедий).

== Сылнымутшо ==

=== Книга-влак ===
'''Омса вес велне:''' повесть ден ойлымаш-влак. Йошкар-Ола, 1990. 264 с.

'''Мый ом суко садак…''' Пьеса-влак. Йошкар-Ола: ООО «Издательский дом «Ото», 2010. 256 с.

=== Моло вере савыкталтше произведений-влак ===
Вучыдымо увер: ойлымаш // Ончыко. 1981. № 6. C. 98–109.

Ониса кока. Паша веле чоным кандара: ойлымаш-влак // Ончыко. 1986. № 3. С. 48-56.

Волгыжмо вашеш: повесть // Саман. 1989. № 1. С. 6-24; № 2. С. 36-54. 

Болтуш:  ист. драма // Ончыко. 1995. № 8. С. 3-61. 

Пӧртыл, ӱдырем!..  драма //  Ончыко. 1999. № 12. С. 19-84

 Мый ом суко садак  ист. драме // Ончыко. 2002. № 6. С. 79-110.

Чоныштем илет: телесценарий // Марий Эл. 2002. 19-22, 27-29 март,; 2-5, 9-11, 16-19 апр.

Пеледыш лӱман мурызо: лирич. драма // Марий Эл. 2006. 6-9, 14-16, 20-22, 27 июнь.

 Шӱшпык муро… умыр касс… Комедий // Кызытсе марий пьесе.  Йошкар-Ола 2007. С 65-110; Ончыко.1999. № 1. С. 106-140. 

=== Вес йылмылаш кусарыме произведенийже-влак ===
Ӓвӓмӹн юкшым колам. Ӹдӹр дон шӹжвӹк.  Ирӹк кек: шайыштмашвлӓ // пер. на горномар. М. Кудряшова // У сем. 1995. № 2. С. 131-143. 

Водяная мельница: рассказ  / пер. С. Суркова // Молодой коммунист. 1989. 18 февр.

== Театрыште шындыше пьесе-влак ==
* «Болтуш» (ист. драме) (МТЮ3), 1994
* «Пӧртыл, ӱдырем!..»  (драме) (MTЮ3), 1994
* «Илаш гын, илаш» (сцены из деревенской  жизни) (МТЮ3 ), 1995
* «Шӱшпык муро… умыр кас...»  (комедий) (MTЮ3), 1996
* «Мый ом суко садак»  (ист. драме) (МТЮ3), 1997
* « Шкетан» (драме) (MTЮ3), 1998
* «Ял ӱмбалне мужыр йӱксӧ»  (муз. Комедий) (МТЮ3),  2000
* «Куп» (драме) (MTЮ3), 2003
* «Куван кеҥеж» (психолог. драме) (MTЮ3), 2004
* «Пеледыш лӱман мурызо»  (муз. драме) (MTЮ3), 2006 

== Литературно-критический статья-влак, публицистике ==
* Автор ден герой-влак // Ончыко. 1987. № 4. С. 82-85.
* У «Салика» мом  темда //  Марий коммуна. 1989. 20 янв.
* Калыкын праваже верч  тÿшка вий дене // Марий коммуна. 1989. 5 окт. 
* Литература -  пагытын чурийже // Марий коммуна. 1989. 22-23 нояб.
* Мландышке угыч  пӱртӱс юмо толеш  // Марий Эл.  1994.  24 март.

== Илышыже да сылнымутшо нерген литератур  ==

=== Библиографий ===
Абукаев-Эмгак В. «Марий ушем»  тыге шочын // МарийЭл. 2000. 22 апр.

Белкова С.  Йолташым  саламлена // Марий Эл. 1993.16 нояб. 

Беляева T. Символика в драматической трилогии Г. Гордеева «Болтуш», «Не преклонюсь» // Марийское краеведение: опыт и перспективы. Йошкар-Ола, 2003. С. 102-105. 

Бояринова Г. Драмы  Г. Гордеева «Князь Ӧртӧмӧ» и «Болтуш» // Проблемы марийской и финно-угорской филологии. Йошкар-Ола, 2005. С. 79-86.

Геннадий Гордеев // Писатели Марий Эл: биобиблиогр. справочник. Йошкар-Ола, 2008. С. 174–177.

Григорьев Ю. Мый денем пырля - кӧргӧ Юмем // МарийЭл. 1997. 1 янв.

Егоров В.  Тӱҥжӧ шӱм-чон яндарлык // Ончыко. 1991. № 5. С. 125-131.

Егоров В. Шке калыкым йоратыме  кумылжо тукымвожыштак // Кугарня.1996. 19 июль.

Кудрявцева Р.  Рассказ  Геннадия Гордеева «Водяная мельница»: опыт целостного анализа // Психолого-педагогические проблемы совершенствования системы повышения  квалификации. Йошкар-Ола, 1996. С. 44-47.

Кудрявцева Р.А. Кугу пуламыр да калык пӱрымаш // Гордеев Г. Мый ом суко садак… Пьеса-влак. Йошкар-Ола: ООО «Издательский дом «Ото», 2010. С. 249–254.

Носова С.  Кудымшо лауреат // Марий Эл. 2002. 8окт.

Шаймарданов В.  Омса вес велне // Марий коммуна. 1989. 27 апр. 

=== Р.А. Кудрявцева. Кугу пуламыр да калык пӱрымаш ===
Геннадий Гордеевын драматургий трилогийжым тачысе марий литератур кӱкшыт гыч ончалаш гын, сылнымутын вияҥме корныштыжо у ошкыл семын аклыман. Молан?

Тыге ойлаш эн ончычак трилогийышке пурышо произведений – влакын жанрышт таратат - тиде историй трагедий ден историй драма - влак улыт Мутат уке, тыгайжым 20-шо курымысо марий литературышто икмыняр вашлйына, но тунам жанр семын тудо умбакыже кумдан шарлен огыл. А Г. Гордеевын трилогийже шотышто весымат ешарен палемдыман: пьесе- влакым (тидыже трагедии) але (тидыже драма) манын пеҥтыдын ӱшандарен ойыраш ок лий. Трилогийысе кум произведенийыштыжат действийын трагедии шӱлыш дене виян толмыжым шотышко налын, нуным  (трагедий) манашат келшен толеш, вет сюжетышке пьштыме йӧратымаш линий трагедий пафосым икмынярлан шымартен да жаплан гына кораҥдаш полша. АдакшымГордеев пьесылаштыже ончыктымо драматическийсобытий-влак шеҥгелне волгыдо ончыкылыклан ӱшанже ок палдырне. К. Коршуновын пьесылаштыже гын, мутлан, легенда негызеш возымо («Аксар ден Юлавий») драмыжымак нала - авторын оптимизм кумылжо эреак шижалтеш.

Кокымшылан теве мом палемдыман. Трилогии кум произведенижатик идей, ик стиль дене ушат чоҥалтыныт,тыгодымак коклаштышт пеҥгыде сюжетно –композиционный кылым  ужина. Пример шотеш «Болтуш» пьесыште Окавий да Эркай дене, «Мый ом суко садак!».. пьесыште Унавий да Токтай дене кылдалтше истории -влакым ончыкташ лиеш. Тыштат-туштат герой-влак ик произведений гыч весышке куснен толыт,  пьесыште ончыктымо действийы эртыше пагыт дене кылден почын пуат. 

Кумшо.  Мемнан ончылно - стих дене возымо историй трагедий-влак. Тыште авторын  тӱнямбал  классикын традицийжылан, эн ончычак, Шекспирын творчествыжлан, эҥертымыж нерген ойлаш амал уло. Тидыже почеламут корнылаштевеле огыл, тыгак авторын произведенийласе конфликтлашке трагедий шӱлышым шыҥдарымаштат палдырна. Трагедий шӱлыш тигодым вияндействийын толмаштат  герой влакын кӧргӧ кумылыштым аклыме годымат раш коеш. Трагедий сынан вашпижмашла гочынак герой-влакын  тӱня умылымашышт, чумыр калыкын могай шоныш дене мо верч вургыж илымыже утларак келгын почылтеш, а тидыже пӱтынь 16-шо курымын шӱлышыжым рашемдаш полша, произведений-влакым социально-философский кӱкшытыш нӧлталеш. 

Марий литературышто у ошкыл нерген шомакым умбакыже шуяж гын, Г. Гордеевын возымаштыжевес ойыртемат палемден кодыман. Автор историй пьесыже-влакым тӱн шотышто калыкын эртыше илышыж нерген каласкалыше преданий, легенде негызеш возен . А саде курымым историк- влак таче шукыж годым марий калыкым виеш руш кугыжанышыш пуртымо да христиан йӱлашке савырыме пагыт семын аклат. Нунын аклымаштышт чын дене пырля, южо историй фактым але событийымшке тӱняончалтыш гочын веле аклыме да умылтарыме шонымашат  тидыжак писательын историй трилогийжымат романтический сынан произведений-влак дене кылден ойлаш тарата. 

Тӱнямбал литературын вияҥме корныштыжо произведений-влак ятырак вашлиялтыт (Шотландийысе историй роман ден поэме-влак, а кызытсе руш литературышто Н. Эйдельманын произведенийже-влак, Б. Окуджаван «Путешествие делитантов», «Свидание с Бонапартом» романже-влак да тулеч молат).  Сандене шке тӱняончалтыш гочын ужын да аклен возымо историко- легендарный содержаниян произведений марий сылнымутыштат илаш кертыжан. 

Г. Гордеев историй материал дене шекланен пашам ышта, эсогыл пьесе-влакын вуймут йымаланат ужына (ожнысо илыш трагедий) да (ожнысо илыш драма). Нине ойсавыртыш-влакым руш йылмышке кусараш гын, лектеш: историческая трагедия да историческая драма. Лиеш вес семынат кусараш: трагедия о прошлой жизни – тыге палемдыме годым исторический жанрын йодмашыже дечын кораҥашат лиеш. Чынак, авторлан историй материал тӱн огыл, а историй романы нале драмын сюжет да композиций рӱдыжлан чын эртымгорно факт налалтеш, чынак молыжо ты рӱдӧ событийым рашемдаш веле кучылталтеш.  Мутлан , «Мый ом суко садак!..» пьесыште сюжетын «тупрӱдыжлан» але, манына, фабулыжлан, йӧратымаш историйым налме. Умбакыже ты «тупрӱдышкӧ» кап-кылын моло ужашыже (сюжет линий, герой-влак да герой-влак кокласе вашпижмаш) ушалтеш – тыге мыланна авторын концепцийже рашемдаш. А произведений мучаште умылена: трилогий тӱҥ шонымашыже, идейже авторын тӱня умылымашыж гычын лектын шога. 

Г. Гордеевын произведенийлашке пыштыме рӱдӧ шонымаш, тригогийын идейже могайрак вара? Эн ончычак марий-влаклан икоян калыкышке чумыргаш кӱлмӧ нерген йодыш. Мутат уке, поснак эртыше курымын 90-ше ийлаштыже ты шоныш марий кундемыштат кумдан шарла. Калыкын самосознанийжым нӧлтал колтымо, тыгак шке йылмым, йӱлам арален кодымо да вияндвме кумыл ончын марий-влак  коклаште туран шогалеш. Шке жапыштыже А.Н.Т олстой шке пагытшым пӱсынрак шижаш да келгынрак умылаш манын, эртыше жапышке пӧртылеш, поснак Петр I годсо историй материал-влакsv шымла. Молан манаш гын, Петр I годсо илыш пуламыр да Толстой пагытысе кугу вашталтыш-влак коклаште моткоч шуко икгайлык палдырнен, кунамже Толстойын илыме жапыште лийше вашталтыш (тудын эше кугу «ломка» манын палемдат) эртыше пагытым ушештарен. Тыгак Гордееват тачысе йодыш-влаклан вашмутым кычалмыж годым марий калыкын историй опытшылан энерта. 

Марий  калыклан, эн ончынак марий он-влаклан, иктышке ушнаш кӱлмӧ нерген шоныш пьесе гыч пьесышке утыр пӱсештеш, утыр  куатым налеш. Ты шонышым вияндвшлан автор сюжетышке тӱрлӧ у савыртыш-влакым пурта, вашпижмашыи пӱсемда веле огыл, ешарен келгемда. А трилогийын кушмо пьесыштыже «икоян марий калык», «эрык кумыл» манме тура ой шкенжын апогейышкыже толын шуэш, санденак сылнымут литератур кӱкшыт гыч аклен ончалме годым «Мый ом суко саадак!..» пьесе эшеат виянла чучеш. 

Тиде амал дене поснак лачак тиде пьесе ойыртемым каласыме шуэш. Тушто – келгын шонен чоҥымо да чаткан радамлыме сюжетно-композиционный  сӱретым ужына. А сӱретын рӱдыштыжӧ – Аксай ден Унавий кокласе йӧратымаш гыч лекше фабула. Тушко ешартышлан марий да руш-влак кокласе сарлан верчын Аксайын чоныштыжо ташлыше кӧргӧ конфликт пышталтеш: ик могырым – Токай дене пырля чумыр марий калыкын эрыкше  верч кучедалме сӧй корно, а вес могырым – ачан ойжо дене келшен, ончыл верышке шке илем калыкын пӱрымашыжым шындаш да руш ончылно вуйым савымаш. Произведений мучаште ты  кӧргӧ конфликт Аксайын чон куатым чапландарыше эрык корным ойырен налмыж дене рашемдалтеш да иктешлалтеш. Ты шонымашак пьесын вуймутышкыжо лектеш. 

Кӧргӧ конфликт, мутат уке, илышыште вашпижмаш улмо годым веле шочын сена. Лач тыгай илыш конфликтышке - кок тул коклашке, чынрак каласаш гын, пьесышке  лукмо «чыла тул коклашке» – логалеш Аксаят.  Сандене ты конфликт-влакым умылаш марий калыкын ончыкылык ты кок вий покшелне шогышо Токтауш ден Аксай кокласе кылым, чынрак лияш гын, келшымашым тӱктын ончал аклыман. Палемдена: тӱжвалне шинчалан койшо илыш конфликт-влак, пьеысе кӧргӧ конфликт дене иктышке вернен, пырлиже тӱҥ  действийын рӱдӧ шонымашыжым вияҥден  колтат. Сандене произведенийыште вучыдымын толын лекше уто действий уке, чыла сюжет линий икте-весе дене кылдалт толын. 

Тӱжвал конфликт вара семын тӱняумылымаш могырым эшеат чот рашемеш, идеологический сыным налеш, а герой- влак кокласе конфликт тӱрлӧ идейын –радикализмын (Токтай) да компромиссын (Токтауш) вашпижмашкыже савырна. Герой-влак шке чынышт верч пенгыдын шогат. Мутлан, Токтауш гын эсогыл суртАксай эргыжым кучен нангайыме годымат шке чынже дечын ок кораҥ. 

 Тӱжвал да кӧргӧ конфликт гочын Гордеев 16-шо курымын неле оргажан пуламыр  илышыжым, марий калыкын кок тул коклашке логалмыжым почын ончыкта. Тыгодымак калыкыште ик шоныш уке, тидыже марийын чон куатшым эшеат чот темда…  Тыге автор Токтауш ден Токтайын образышт гочын чумыр марий калыклан ик он йыр чумыpгаш  кӱлмӧ шонымашым темла.  Нотыгодымкызыт ушештарыме герой-влак ты пулымыр пагытыштн калыкын эрыкшым арален кодымаште илыш деке тӱрлӧ ончалтышым, тӱрлӧкорным кучат. Токтай, кидыш кердым налын, мучаш марте пеҥгыдын шогаш ӱжеш: «Марий-влак тунамак иктышке ушенена гын, тымарте эрыкым сенена ыле». Токтауш гын калык вийым арален кодымаште, тудын ончыкылык пӱрымашыжым чонымаштe вӱран сӧй корно дечын кораҥаш  темла: «Тӱшманым вий дене огыл, уш да чолгалык дене сенышаш улына». Токтауш ден Токтай тӱняончалтышышт депе пелеогыл, койыш-шпоктыш денат кок тӱрлӧ улыт.  Токтай шке чап лӱмнерже верчын торжалык дене шогышо айдеме, а Токтауш  пушкыдо кумылан, кажне  ошкылжым эскералтен-висалтен ышгтыше он. Герой-влак схема огытыл, а илыш гычын  лектыншогышо, шке калык верчын вургыж улышо айдеме улыт. 

Еш кокласе кӧргӧ  илышым почын ончыктышосӱрет-влакат пьесын конфликтшым вияҥдаш полшшат, произведенийыште трагедии шӱлышым пӱсемдат. Можо шергырак: мерале еш кокласе полыш кыл? – герой ончылно кугу йодыш шога, вет жапше годым Токтауш Токтайын ӱдыржым утарен коден гын, кызыт калыкын пӱрымашыж нерген илаш але колаш манын ӱчашлыме годым Токтайлан Токтауш ончылно торжка ошкылым ышташ келша  мо?

 Тыгеракын, пьсыште чоҥымо конфликтан композицый гочын ме 16-шо курымысо кугу пуламыр дене пырля марий калыксын тунамсе пӱрымашыж нерген раш сӱретым ужына. 

 А мучашлыме семын палемдена: историй материал, легенда да преданий-влаклан энертен, нунын икмыняр шӧрынжым кумдаҥден, герой-влакын характерыштым келгемден, чыла  тидым тачысе илышын сынже да кӧргӧ йӱкшӧ дене келшышын,  Г. Гордеев тачысе пагытын шуко йодышыжлан вашмутым кычалшыла, марий калыкын тачысе чон шонышыжым, тачысе кӧргӧ кумылжым почын ончыктышо произведенийым шочыктен.

== Кылвер-влак ==
* [http://marihistory.ru/index.php/2011-01-01-19-53-52/870-2011-07-28-16-12-24 Марийская история в лицах. Гордеев Геннадий Филимонович.]{{ref-ru}}
* [https://mariuver.com/2010/10/13/gordejevu-50/ Марийскому драматургу Геннадию Гордееву исполнилось 50 лет.]{{ref-ru}}

== Негыз ==
# Геннадий Гордеев // Писатели Марий Эл: биобиблиогр. справочник. Йошкар-Ола, 2008. С. 174–177.
# Кудрявцева Р.А. Кугу пуламыр да калык пӱрымаш // Гордеев Г. Мый ом суко садак… Пьеса-влак. Йошкар-Ола: ООО «Издательский дом «Ото», 2010. С. 249–254.

[[Категорий:Марий серызе-влак|Гордеев]]
