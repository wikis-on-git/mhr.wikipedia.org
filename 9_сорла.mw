{{Сорла}}
'''9 Сорла''' — [[григориан кечышот]] почеш идалыкын 221-ше (кужемдыме ийлаште 222) кечыже. Идалык пытыме марте 144 кече кодеш.

== Пайрем-влак ==
* Российысе сарзе чап кече палемдалтеш. 1714-ше ийыште Гангут мыс воктене [[I Пӧтыр]] кугыжан флотшын икымше сеҥымашыже лийын.
* Тӱп калык-влакын пайремышт палемдалтеш.

== Лӱмгече ==
Сорла тылзын индешымше кечынже Герман, Анфиса да Николай-влакын лӱмкечышт.
== Мо лийын ==
''Тыгак ончо: [[:Категорий:9 Сорла Мо лийын]]''
* '''Нагасаки кече.''' 1945-ше ийыште американ авиаций Японийын олаже ӱмбак атомный бомбым шуэн. 
* 1705-ше ийыште Астрахань олаште иканаште шӱдӧ утла сӱан лийын. Манеш-манеш почеш, Пётр I кугыжа астрахан ӱдыр-влакым тиде кече деч вара немыч-влаклан гына марлан пуаш кӱштыкым луктын, сандене ӱдыр-каче-влак содор марлан каяш але ӱдырым налаш шоненыт. 
* 1945-ше ийыште Маньчжур операций тӱҥалын: совет войска-влак Китайым япон-влак деч утарыме наступленийыш тарваненыт. 
== Кӧ шочын ==
''Тыгак ончо: [[:Категорий:9 Сорла Кӧ шочын]]''
* [[1943]] — Вера Николаевна Цибулькина шанче-медик, медик шанче доктор. Профессор. [[Провой кундем]] [[Красногорский]] посёлкышто шочын. [[Озаҥ]ысе мединститутышто кӱшыл шинчымашым налмек, Красногорскийысе эмлыме верыште пашам ыштен, но икмыняр жап гыч Озаҥысе медуниверситетышке вончен. Аллергий черым эмлымаште кугу специалистлан шотлалтеш. 160 наре шанче пашан авторжо. 
* [[1947]] — Виктор Николаевич Таланцев, спортсмен. Медведево кундем Кугенер ялыште шочын. 40 ияш годымжо тудо кира нӧлтымӧ спорт деке шӱмаҥын: Россий кӱкшытыштӧ 30 гана рекордым шынден. «Диво» да Гиннесс рекорд книгашкат ик гана веле огыл логалын. 
* [[1954]] — Геннадий Досифеевич Поствайкин, кугыжаныш пашаеҥ. Шочын-кушкын Курыкмарий кундемыште. Паша корныжо «Восход» ушем дене кылдалтын. Марий республик кӱшыл погынын депутатше лийын. 
* [[1959]] — Софья Петровна Чеснокова, шанче-филолог. Кӱшыл шинчымашым литератур институтышто, Тарту оласе университетыште поген. Ятыр ий Марий кугыжаныш университетыште пашам ыштен: марий сылнымут кафедрын доцентше лийын. Тӱҥ шотышто Соня Петровна финно-угор калыкын сылнымутшым шымла. Тачысе кече марте 20 утла шанче пашам возен, кудышт коклаште «Марий поэма» диссертацийжымат палемдыде огеш лий. Урал йылме дене философий доктор. Кызыт Финляндийыште ила. 
== Кӧ колен ==
''Тыгак ончо: [[:Категорий:9 Сорла Кӧ колен]]''

== Калык пале ==
'''Пантелеймонын кечыже'''. Тиде кечын ковышта вуйжым чумыраш тӱҥалеш, манын шоненыт. Кӧн кодын гын, ӱмашсе ковышта дене тӱрлӧ кочкышым ямдыленыт, поснак йоча-влакым пукшаш тыршеныт. У ковыштам тӱкалаш тоштын огытыл. 
{{commonscat|9 August}}

[[Категорий:9 Сорла]]
