'''Чотмут''' — настан мыняр улмыжым, радам вержым да числам ончыктышо [[ойлымаш ужаш]]. Чотмут ''мыняр?'' ''мынярымше?'' ''могай?'' йодышлан вашмутым пуа.

[[Лӱммут]] ончылно чотмут ок вашталт. Моло годым {{comment|вочмык|падеж}} дене вашталтеш. Лӱммут деч посна кучылталтше чотмут [[ойлончо|ойлончышто]] тӱрлӧ {{comment|йыжыҥ|член}} лиеш.

Мутлан: ''Кумыт''{{иземдыме|(подлежащий)}}'' да кокыт''{{иземдыме|(подлежащий)}}'' — визыт{{иземдыме|({{comment|предикат|сказуемый}})}}. Латкокытым''{{иземдыме|(дополнений)}}'' нылытлан''{{иземдыме|(дополнений)}}'' пайлыза. Кудымшо''{{иземдыме|({{comment|рашемдык|определений}})}}'' классыште тунемына. Нылытыш''{{иземдыме|(умландарыше)}}'' визытым''{{иземдыме|(дополнений)}}'' ушена гын, индеше лиеш''{{иземдыме|(индеше лиеш - предикат)}}''. Тылзе эрта, кокыт''{{иземдыме|(подлежащий)}}'' эрта, кумытат''{{иземдыме|(подлежащий)}}'' эртен кая.'' ([[Майоров-Шкетан|М. Шкетан]]) ''Темше имньын йолжо кандаше''{{иземдыме|(предикат)}}''. Имне ныл йолан''{{иземдыме|(ныл йолан - предикат)}}'' гынат, шӱртня. Шӱдӧ''{{иземдыме|(рашемдык)}}'' теҥгет ынже лий, шӱдӧ''{{иземдыме|(рашемдык)}}'' таҥет лийже.'' (Калыкмут-влак)

== Чотмутын ышталтмыже ==
Ышталтме ойыртемышт дене чотмут-влак тыгай лийыт: тыглай, йыгыр да йыжыҥан.

'''Тыглай чотмут-влак''' иктышт тӱҥ чотмут улыт, мутлан: ик, коко, шӱдӧ; весышт супикс дене ышталтыт, мутлан: икымше, нылымше.

'''Йыгыр чотмут-влак''' кок йӧн дене ышталтыт:
# мут ушалтме дене, мутлан: ''коло'' (кок+лу), ''нылле'' (ныл+лу), ''латвизыт'' (лу+ат+визыт).
# мут мужыралтме дене, мутлан: ''кум-ныл'', ''лу-коло''.

'''Йыжыҥан чотмут-влак''' икте деч шукырак чотмутым пырля каласыме дене ышталтыт, мутлан: ''шӱдӧ лу'', ''кумло нылыт'', ''шӱдӧ нылле визыт''.  Йыжыҥан чотмутышто тыглайат, йыгыраят лийыт.

{| class="wikitable"
! rowspan="2" | Ыҥ тӱшка || rowspan="2" | Тыглай || colspan="2" | Йыгыр || rowspan="2" | Йыжыҥан
|-
! кок мутым ушымо дене || мужыран
|-
| шотлымо || ''икте''</br>''кумыт''</br>''шӱдӧ''</br>''тӱжем'' || ''латикте'' (лу+ат+икте)</br>''кумло'' (кум+лу)</br>''нулле'' (ныл+лу)</br>''шымле'' (шым+лу)
| ''ик-кок''</br>''кум-ныл''</br>''лу-латкок''</br>''коло-кумло'' || ''нылле шымыт''</br>''ныл шӱдӧ кандаше''</br>''кум шӱдӧ индеше''</br>''вич тӱжем''
|-
| радам || ''визымше''</br>''луымшо''</br>''шӱдымшӧ''</br>''кумшо''</br>''шымше''</br>''тӱжемше'' || ''латикымше''</br>''латкумшо''</br>''витлымше''|| 
| ''нылле шымшым''</br>''индеш шӱдымшылан''</br>''кум шӱдӧ нылымшын''
|-
| rowspan="2" | дробан || rowspan="2" | ''пел''</br>''пеле''</br>''чырык'' || || || ''пел тӱжем''</br>''кумытат чырык''</br>''тӱжемат пеле''</br>''кок кумшо''
|-
! пырля возалтеш || кореш гоч возалтеш || посна возалтеш
|}

Йыжыҥан чотмутыш пурышо чотмут-влак посна возалтыт, мутлан: ''тӱжем индеш шӱдӧ индешле кумыт''.

Раш огыл числам ончыктышо мужыран йыгыр чотмут-влак кореш гоч сералтыт, мутлан: ''кум-ныл'', ''лу-латкок'', ''шымле-кандашле''.

Тӱжемым ончыктышо йыжыҥан чотмут-влак посна возалтыт, мутлан: ''вич тӱжем'', ''индешле тӱжем''.

== Шотлымо чотмут ==
''Мыняре?'' йодышлан вашмутым пуышо чотмутым '''шотлымо чотмут маныт'''.

Шотлымо чотмут-влак икте гыч индеше марте кӱчык да кужу сынан улыт: ''ик'' - ''икте'', ''кок'' - ''кокыт'', ''кум'' - ''кумыт'', ''ныл'' - ''нылыт'', ''вич'' - ''визыт'', ''куд'' - ''кудыт'', ''шым'' - ''шымыт'', ''кандаш'' - ''кандаше'', ''индеш'' - ''индеше''. Моло чотмутым ыштыме годымат нуно кӱчык да кужу сынанак лийыт, мутлан: ''латик'' - ''латикте'', ''коло вич'' - ''коло визыт''.

Шотлымо чотмут лӱммут ончылно шогымыж годым кӱчык сынан лиеш, мутлан: ''кок кнага'', ''вич йоча''.

{| class="wikitable"
! colspan="4" | Чотмут-влакын {{comment|вочмык|падеж}} мучашыштым возен моштымаш
|-
| И. || ''икте'' || ''лу'' || ''кокыт''
|-
| Р. || ''икты'''н''''' || ''лу'''н''''' || ''кокыт'''ын'''''
|-
| Д. || ''икты'''лан''''' || ''лу'''лан''''' || ''кокыт'''лан'''''
|-
| В. || ''икты'''м''''' || ''лу'''м''''' || ''кокыт'''ым'''''
|-
| М. || ''икты'''ште''''' || ''лу'''што''''' || ''кокыт'''ышто'''''
|-
| Н. || ''икты'''шке''''' || ''лу'''шко''''' || ''кокыт'''ышко'''''
|-
| О. || ''икт'''еш''''' || ''лу'''эш''''' || ''кокыт'''еш'''''
|}

Чотмутын пералтышдыме пытартыш ''е'', ''о'' але ''ӧ'' {{comment|йоҥйӱкшӧ|гласный}} родительный, дательный, винительный, местный да направительный вочмыклаште ''ы'' йӱкыш савырна да ''ы'' йӱкпале возалтеш, а обстоятельственный вочмыкыште лектын возеш, мутлан: ''шӱдӧ'', ''шӱдын'', ''шӱдылан'', ''шӱдым'', ''шӱдыштӧ'', ''шӱдышкӧ'', но: ''шӱдеш''.

{{comment|Соҥйӱк|согласный}} дене пытыше чотмутлаште родительный, винительный, местный да направительный вочмык мучашышт ''ы'' йӱкпале дене тӱҥалеш, мутлан: ''визытын'', ''визытым'', ''визытыште'', ''визытышке''.

Местный да направительный вочмыкла мучаште пытартыш йоҥйӱк-влак муттӱҥысӧ пералтышан йоҥйӱклан келыштаралт возалтыт, мутлан: ''ныллышке'', ''кудлышто'', ''шӱдыштӧ''.

Шотлымо чотмут да ияш палемут кучылталтмыш терминыш савырнен огыл гын, посна возалтеш, мутлан: ''вич ияш йоча'', ''ик ияш олмапу''; терминыш савырнен гын, пырля возалтеш, мутлан: ''вичияш план'', ''икияш шыдаҥ''.

== Шотлымо чотмутын ышталтмыже ==
''Латикте'' гыч ''латиндеше'' марте шотлымо йыгыр чотмут-влак кок муттӱҥыш ''-ат'' частицым ушымо дене ышталтыныт: ''лу''+''ат''+''икте''. Тыгодым ''лу'' чотмут гыч ''у'' йӱкшӧ лектын возын: ''латикте'', ''латкокыт'', ''латкумыт'', ''латнылыт'', ''латвич'' - ''латвизыт'', ''латкудыт'', ''латшымыт'', ''латкандаше'', ''латиндеше''.

Луан чотмут-влак единицан чотмутыш ''лу'' чотмутым ушымо дене ышталтыныт, тыгодым пытартыш ''у'' йоҥйӱк муттӱҥысӧ пералтышлан кӧра тӱрлын вашталтын: ''коло'' (кок+лу), ''нылле'' (ныл+лу).

== Радам чотмут ==
'''Радам чотмут''' шотлымо чотмут гыч ''-мше'' (''-мшо'', ''-мшӧ'', ''-ымше'', ''-ымшо'') супикс дене ышталтеш.

Йоҥйӱк дене пытыше шотлымо чотмутыш ''-мше'' (''-мшо'', ''-мшӧ'') супикс ушалтеш, мутлан: ''витле'' - ''витлымше'', ''коло'' - ''колымшо'', ''шӱдымшӧ''.

Шотлышо чотмутын пытартыш [''м''] йӱкшӧ дене супиксын тӱҥалтыш [''м''] йӱкшӧ ваш ушалтыт: ''кумшо'', ''шымше'', ''тӱжемше''. Состав дене лончылымо годым ''кум'', ''шым'', ''тӱжем'' мутвожым да ''-мшо'' (''-мше'') супиксым каласыман.

Соҥйӱк дене пытыше чотмутыш ''-ымше'' (''-ымшо'') супикс ешаралтеш, мутлан: ''ик'' - ''икымше'', ''кок'' - ''кокымшо'', ''ныл'' - ''нылымше''.

Радам чотмут лӱммут деч посна кучылталтмыж годым веле вочмык дене вашталтеш, мутлан: ''Латкандаш ийым темен, латиндешымшыжлан Сергей элым аралаш шке кумылын кая.'' (Д. Орай)

Йыжыҥан радам чотмутышто пытартыш мутшо вочмык дене вашталтеш, мутлан: ''шӱдӧ коло кумшылан''.

{| class="wikitable"
| И. || ''кумшо'' || ''шӱдӧ нылле визымше''
|-
| Р. || ''кумшын'' || ''шӱдӧ нылле визымшын''
|-
| Д. || ''кумшылан'' || ''шӱдӧ нылле визымшылан''
|-
| В. || ''кумшым'' || ''шӱдӧ нылле визымшым''
|-
| М. || ''кумшышто'' || ''шӱдӧ нылле визымшыште''
|-
| Н. || ''кумшышко'' || ''шӱдӧ нылле визымшышке''
|-
| О. || ''кумшеш'' || ''шӱдӧ нылле визымшеш''
|}

== Дробан чотмут ==
Дробан чотмут тичмаш настан але числан ужашыжым ончыкта. Тудо ышталтме ойыртемже дене кок тӱшкалан шелалтеш: тыглай да йыжыҥан. Нуно чыланат шотлымо чотмут радамыш пурат.

Дробан тыглай чотмут-влак тыгай улыт: ''пел'', ''пеле'', ''чырык'' (нылымше ужаш), сылнымутан литературышто осмушка (кандашымше ужаш) вашлиялтеш.

Дробан йыжыҥан чотмут-влак кок йӧн дене ышталтыт:
# шотлымо чотмут да ''пеле'', ''чырак'' шомак-влак пырля каласалтыт, мутлан: ''иктат пеле'', ''визытат пеле'', ''кок чырык'', ''кум чырык'';
# ик шомакше - шотлымо чотмут, весыже - радам чотмут, мутлан: 1/6 - ''ик кудымшо'', 2/3 - ''кок кумшо'', 4/5 - ''ныл визымше'', 3,6 - ''кум тичмашат куд луымшо''.

''Кок чырык'' манме дробан чотмут кутырымо стильыште веле вашлиялтеш.

== Негыз ==
* Марий йылме. Теорий. 5-9 класслан учебник. З.В. Учаев. 1993, Марий кнага савыктыш.

[[Категорий:Ойлымаш ужаш]]

[[af:Telwoord]]
[[als:Zahlwort]]
[[az:Say]]
[[ba:Һан]]
[[be:Лічэбнік]]
[[bg:Числително име]]
[[bi:Namba]]
[[bs:Brojevi (vrste riječi)]]
[[cs:Číslovka]]
[[cv:Хисеп ячĕ]]
[[da:Talord]]
[[de:Zahlwort]]
[[en:Numeral (linguistics)]]
[[eo:Nombrovorto]]
[[es:Numeral (lingüística)]]
[[fa:عددنویسه]]
[[fi:Numeraali]]
[[fo:Talorð]]
[[fr:Adjectif numéral]]
[[he:שמות מספרים]]
[[hr:Brojevi (vrsta riječi)]]
[[hu:Számnév]]
[[id:Numeralia]]
[[is:Töluorð]]
[[it:Nome dei numeri]]
[[ja:命数法]]
[[jv:Tembung wilangan]]
[[ka:რიცხვითი სახელი]]
[[kk:Сан есім]]
[[ko:수사 (품사)]]
[[koi:Лыдним]]
[[la:Nomen numerale]]
[[lt:Skaitvardis]]
[[nl:Telwoord]]
[[nn:Talord]]
[[no:Tallord]]
[[os:Нымæцон]]
[[pl:Liczebnik]]
[[pt:Numeral]]
[[ro:Numeral]]
[[ru:Имя числительное]]
[[rue:Чісловникы]]
[[sah:Ахсаан аат]]
[[sk:Číslovka]]
[[sr:Бројеви]]
[[sv:Räkneord]]
[[tr:Rakam]]
[[tt:Сан (сүз төркеме)]]
[[ug:مىقدار سۆز]]
[[uk:Числівник]]
[[zh:數詞]]
