[[Файл:Пет_Першут.jpg‎|thumb|Пет. Першут]]'''Першуткин Пётр Григорьевич''' ([[1909]] ий [[20 Идым]] — 1943) — [[курык марий]] [[почеламутчо]]. '''Пет. Першут''' да '''П.Першут''' псевдонимым кучылтын.

[[XX курым]]ын 30-шо ийлаштыже марий поэзийым у кӱкшытыш кок у почеламутчо нöлталын: [[Олык Ипай]] ден Пет. Першут. Моло-влак ты марте тӱҥ шотышто такмак семын возеныт: кажне корнышто — 7-8 слог, ныл хорей стопа. Кок почеламутчо, руш почеламутчо-влак семын, тӱрлö ритмым да у рифмым кумдан кучылтын, сай почеламутым, поэмым возен. Илышышт кӱчык лийын, но марий поэзийым нуно чотак вияҥденыт.

== '''Илыш да творческий корныжо''' ==
Першут [[1909]] ий [[20 Идым]] кечын [[Курыкмарий кундем]], [[Пайскырык (Курыкмарий кундем)|Пайскырык]] [[ял]]ысе кресаньык ешыште шочын. Тудлан сылнымутчо лияш П.Эмяш полшен: Першутым [[1926]]—[[1929]] ийлаште Сурский шымияш школышто, [[1929]]—[[1932]] ийлаште [[Чыкмасе педтехникум]]ышто туныктен. Ондакше П.Эмяш [[Унчо (Морко кундем)|Унчо]] школышто [[Чавайн, Сергей Григорьевич|С.Чавайным]], вара Н.Мухиным поэзий корныш луктын.
[[Файл:имя_файла|thumb|right|Подпись к файлу]]

Школышто возымыжым Першут «Мӱкш» рукописный журналеш вераҥден, педтехникумысо литкружокышто шуко моло cсерызе дене пырля кушкын. [[1930]] ийыште Марий кнага савыктышын курык марий филиалжым почмо да «У сем» журналым лукташ тӱҥалме. [[1931]] ийыште (3-шо №) журналыште тыге возымо: «Пет. Першутым шукын лыдыт. Тӹдӹн лыдышвлӓжӹ „У сем“ журналым сӹлнештӓрӓт».

Педтехникум деч вара [[1932]]—[[1936]] ийлаште сылнымутчо совпартшколышто [[марий йылме|марий йылмым]] да сылнымутым туныктен, шуко гана чапкагаз да премий дене палемдалтын. Тиде ийлаште ятыр почеламутым возен: «Лыдышвлӓ» (1935) погыкым, «Йымыдымын мырыжы» поэмым луктын. Вес кугу поэмыже — «Незер гӹч уланыш» (1934): икымше ужашыште йорло Павылын йöсланен илымыжым сӱретлыме, [[кокымшо революций]] да [[граждан сар]] годсо илыш нерген. Поэмым тӱрлö ритм дене возымо, у рифма-влак сылнештарат. Тыге возаш тудо С.Чавайн да Н.Игнатьев деч тунемын.

Икымше печатлыме почеламутшо — «Понгыжалт» («Кыралшы» газет, 1929 ий 29 Кылме). Тудо марий кресаньыкым у семын пашам ышташ да илаш ӱжеш.
[[Файл:Пет Першут изаже-влак дене thumb|right|]]
Моло поэт семын Першут ондак калык  [[муро]] да [[такмак]] семын возен, почеламутшо-влакым «муро» манын: «У муро», «Моктымо муро», «У ӱдырамаш муро», «Куштымо сем».

[[1936]] ийыште «Ленин корны» газетыште (12 Шыжа) поэт тыге каласен:

{{Цитате|
Сола мары мырывлӓ шукы улы. Лыдышат мыры лыдыш статьян ылеш. Тӹшец ӹне формыжым лыдышлан нӓлмӹлӓ? Мӹнь тӹшецок нӓльӹм. Пӓлӹм эдемвлӓ П.Г.Григорьев дон С.Г.Эпин тенгеок ӹштӓш шӱдевӹ.
}}

Тыге тудо «Иквӓреш пӱкш погаш» муро семеш «Иквӓреш клубышкы», «Ирӹ жерӓн шактӓ» семеш «Пöртӹш ашкед пырышымат» у «муро-влакым» возен. [[1940]]—[[1941]] ийлаште, [[МарНИИ]]-ште пашам ыштыме жапыште, шуко мурым, калыкмутым поген. Нуно институтын архивыштыже аралалтыт — «Кырык мары халык мырывлӓ» (2005) кугу кнагаш, «У сем» журналеш (1992) савыктеныт.

[[1937]] ийыште кугу репрессий лийын, Першутымат вурсеныт — «буржуазный националист- влаклан» полшенат маныныт. Поэт öрдыжыш кораҥын утлен: музыкал техникумышто тунемше К.Беляев дене илен — «Кыткы сӱӓн» поэмым возен. 1939 ийыште эрык шукырак лийын — Першут «Пеледшӹ сӓндӓлӹк» альманахым редактироватлен, тушан (3-шо №) «Кутко сӱан» поэмыжым савыктен. 1940 ийыште тудым Серызе ушемыш пуртымо, тунам характеристикыште тыге возеныт: «Поэма в массах читателей имеет огромный успех». М.Казаков тыге каласен: «Першутын „Кутко сӱан“ поэмыже марий литературын шöртньö фондешыже курымешлан кодеш».

Эн сай почеламутшо-влакым Першут 1940 ийыште «Пеледмӓш» книгаш савыктен. Тыште Шочмо эл, йöратымаш нерген, сатир да политике лирикым, йоча-влаклан возымым савыктыме. Южо почеламутшым калык йöратен мурен: «Йöратыме ӱдыр», «Таҥжым ӱдыр ужата» да молат.<br />

== '''Пет. Першутым  шарнымаш''' ==
=== '''Геннадий Матюковский. Фашизм ваштареш''' ===
Пет. Першут, ракш ӱпан, кандырак шинчан, кумда саҥган, чумыраш чуриян, икмарда капан, тореш вачан кумло ияш пӧръеҥ (шкежат почеламутлаштыже образын портретшым тыге сӱретлаш йӧрата ыле) ӱстел воктен шога, возаш тӱҥалше рвезе-влак дене семинарым   эртара , теҥгече веле печатлалт лекше  «Пеледшы сӓндалык» альманахын   лышташлажым   шерген-шерген,   почеламут дене  возымо моткоч оҥай  йомакым  лудеш.<br />
Йомакыште  шемыже,  сарыже,  йошкаргыже – пӱтынь  кутко калык , сад пакчаш погынен ,  шолеш веле,   сӱаным ышта. Мыланна шинча ончылно кутко тӱшка огыл,  а мемнан рӱж  келшен илыше ш шочмо  калыкнак лӱшка, мура, кушта, вет кажне  кутко  айдеме семынак муралтен, кушталтен, тавалтен  колта…<br />
Сӱаныш  погынымо  семынак  ик кугу вийыш чумырген,  кутко-влак шкеныштын йӧратыме  моторыштым утараш, шакше  тушманым  пытараш  икте  гай кынелыт,  да адакат   тыге  чучеш ,  пуйто  мемнан  кугу, патыр совет калыкна шкенжын тыныс, мотор илышыже верч тушман дене кредалаш чыла велым рӱжге веле  лектеш.
Да тыге чучдежат кертын огыл. Вет  тиде  1939  ийын  шыжым,  ноябырыште лийын. Тиде жаплан  тӱнямбалсе   кокымшо  сар  уже  тарванен  ыле…<br />
Тӱнямбалсе   тынысым  аклыше  чыла  честный, прогрессивный шонымаш еҥ-влак фашизмын  тиде осал  койышыжым  вурсаш,  ятлаш, каргаш  пижыч.<br />
«Кутко  сӱан»  йомакын авторжо,  поэт Пет.  Першут, ура чонан огыл, тыглай, тыматле  койыш-шоктышан  еҥ  ыле,  ӱмбач  ончен ,  сыренжат, кычкыралынжат ок  мошто,  шонет.  Но кунам  Гермагийысе  фашист-влак, тӱняштым монден, эше шкеныштын  элыштак  веле,  чот осалланыш, вӱрлан сутланаш тӱҥальыч, Пет. Першут.<br />
Тыгай  шакше  койышым   чытен  ыш  сеҥе,  пудеште: кугу шыдан, тул гай  когаргыше  почеламут-влакым,  икте почеш  весым, возаш да печатлаш, калык ончылан фашист-влакын   шучко  пашаштым  тӱжвак  лукташ,  каргаш  тӱҥале.
Теве  тудын  кӱрен  тувыран  фашист-влакын  осал пашашт, шем саманышт нерген «Кӱрен  тувыр»  почеламутшо  печатлалтеш:<br />
Кӱрен  тувырет<br />
Чыла  леведеш.<br />
Вӱран  шем  тулет<br />
Тушан  пеледеш.<br />
Кӱрен   тувырыштет -<br />
Ырес,  сагылян.<br />
Вӱран  кидыштет -<br />
Кестен, мугылян.<br />
А упш саҥгаштет-<br />
Ош  вуй  коҥгыра.<br />
Ош  вуй  коҥгырга -<br />
Тӱжем  шӱгарла.<br />
.  .  .  .  .  .  .  .  .  .  .<br />
Нуно – фашист-влак.<br />
Нуно – бандит-влак.<br />
Поянын сут  кид-влак.<br />
Вӱран  паразит-влак.<br />
Тиде  почеш  « Кӱртньӧ пече кӧргыштӧ» почеламут лектеш. Тушто немыч коммунист Эрих  орлана.  Тудым  фашист-влак  кырат,  мыскылат.  Но  Эрих  чот ӱшана:  шемер   калык, иктыш  чумырген, фашист тӱшкам сӱмырен, кӱртньӧ печым садак  пудырта!
Марий  поэт  Пет Першутат шке йӱкшым фашизмын агрессийже ваштареш нӧлталеш,  чаманен,  «Ой,  Абиссиний»,  а  республиканский   Испаний  верч  йӱлышӧ, тургыжланыше  чонжым  почын  ,  «Шӱмем тендан пелен» лӱмлӧ почеламутшым  печатла  да  тушанак  почеламут  гонорарже  республиканец-влаклан  кучедалмаш  фондышко   кайыже  манын  ончыкта.<br />
Почеламутшо  испан  мландысе  шучко  сӧйым  да  тушто  калыкын  чот  орланымыжым  сӱретлен  ончыкта.  Поэт   тудым  шӱм  гычак  кышкалт  лекше  виян,  куатле мут-влак  дене  пырля:<br />
О  фашизм,  каргем  йырвечын<br />
Тыйым,  янлык  ир  саман!<br />
Вет  айдем  деч  шылтет  кечым –<br />
Кузе  тидым  чытыман?!<br />
Шӱм  йӱла  тылат,  Гренада,<br />
Ӧрдыжеш  мыят  ом  код:<br />
- Орен  толшо  Франко-гадым<br />
Эй,  Испаний,  кыре  чот!<br />
Испан  сар  кум  ий   шуйнен.  Республиканец   ден  интернационалист-влак фашизмым  сеҥен  ышт  керт.  Фашизм  путырак  ажгыныш  веле, вашке тудо шкеж йымак  пӱтынь  Европым  темдале  да  1941-ше ийыште мемнан шочмо элна ӱмбакат  кержалте.  Мемнан   волгыдо  эыкан,  пелед,  умен  шогышо,  сылне мурым муралтен, пашам ыштыше шочмо элна ӱмбаке. Кузе ме тудлан куанен кушкынна ыле, кузе тудым Пет. Першут йӧратен!<br />
СССР-на,<br />
Эн  чеверна,<br />
Патыр  да  куатле  пеш.<br />
Пеҥгыдемы<br />
Да  уэмын,<br />
Коммунизмыш  ошкылеш! –<br />
Йывыртен   тудо  «Шочмо  эл»  почеламутыштыжо.<br />
Йыр   ончал-ян,<br />
Мыняр  калык!<br />
Чылт  пеледышын  аршаш.<br />
Нуно  веле<br />
Таҥ-шӱмбелла<br />
Рӱжге  ошкылыт  пашаш, -<br />
куанен  поэт  тыге,  кумыл  нӧлтын,  ваш   келшен  илыше  шуко-шуко тӱрлӧ калыкын ик  шонымашан, ик  шӱлышан,  ик  оян  кугу  ешлан…<br />
Поэт  Юлын  сылне  ончыкыкшымат  мастарын  сӱретлен.<br />
Тыйым  ме,  пӱялен,<br />
Нолтена  вурс,  бетон  ден.<br />
Вара  тыйже  пуэт<br />
Кече  гай  сотымат.<br />
Тӱзатен  шындена<br />
Тыйым  ме, сылне  Юл.<br />
Лӱшкӧ! Лӱшкӧ!<br />
Лужге  мод,  толкыналт!<br />
Шочмо  элжын  эрыкан  моторлыкшылан  йывыртен,  тудо  мемнан  у  жапнам  моктен,  тудым  «У куан» манын лӱмден да тиде почеламут мучаштыже тыге каласен:<br />
У  куан – сеҥымаш!<br />
Мемнан  шуко  куан.<br />
Социализм  илымаш –<br />
Весела  океан!<br />
Пет. Першут,  фашизмым  шарлаш  тӱҥалмыж  годсекак  ужын  кертдыме , аяр шыде дене тич темше, тулла йӱлышӧ шӱман антифашист, вик кугу кучедалмашке ушна. «Ленин корны» Курык марий район газетеш шкенжын у почеламутшо-влакым  печатла,  марий  поэт  йолташыже-влак – Шадт Булат, Н. Ильяков, М. Казаков, В. Элмар – да  моло  дене  пырля  фашистский  захватчик-влакым  чот  кыраш,  лаштырташ  ӱжеш, садак мемнан армийна нуным элна гыч поктен луктеш, кырен шалата, фашистский Германийым сеҥен кудалта манын ӱшандара.<br />
Вашке  Пет.  Першут  почеламутшо-влакым,  «Фашизм ваштареш» лӱман посна  изи  книгаш  поген,  печатлен  луктеш.<br />
Теве  кӱдырчӧ   гай   куатле  кугу  шӱлыш  дене  шӱла,  толкыналт шергылтеш мемнан кӧргӧ вийнам кынелта, тургыжланыше чоным пеҥгыде ӱшан дене лыпландара «Партий ӱжмылан» почеламутшо. А вес почеламутшо тыге маналтеш: «Садак  сеҥена!» Тушто  поэт,  фашист-влакын шучко чурийыштым ончыктен,  шакше  шонымашыштым  почын,  калыкым  орландарен,  виешлен, пуштеден толашымыштым  сӱретлен, нине  вуран  опкын-влакым кузе сеҥаш манын, калыклан  ой  пуэн  ӱжеш.<br />
Нине почеламутшо деч вара Пет. Першут шкежат, пашажым коден (тунам  тудо  Йошкар-Олаште Наукым шымыше марий институтышто ыштен), 1941 ийыште шыжым Кугу Отечественный сарыш лектын кая. Ик кугу бойышто 1942  ий  сентябрь  тылзыште  артиллерист  Петр  Григорьевич  Першуткин Великие Луки  ола воктене  тушман  ваштареш  пеш  чот шоген, талын кредалын. Но  тудлан  пиал  лийын  огыл:  нелын  сусырген,  вашке  ушыжымат  йомдарен. Полкат  верыштыже  шоген  сеҥен  огыл,  шеҥгекыла  чакнен  каен.  А  салтак шижмыжлан  тушман  кидышкат  логалын. Вара  тудым  да  тудын  гаяк  кугу  орлыкыш  верештше-влакым,  лагерь гыч лагерьыш кусарен, Германийыыш, кызытсе касвел  мландышкыже,  поктыл  каеныт.  А  тушто  тымык  илыш,  каторга  паша….<br />
Петр  Григорьевич,  чынжымак, нелын  черланен.  Иктышт  ойлат,  тудо концлагерь гыч  шылаш  тӧчен,  но  кучалтын.  Садлан  фашист-влак тудым чот кыреныт,  орландареныт.  Весышт  маныт,  нелын  черланымыж  дене  пыкше веле коштын,  а  фашист-влак пашаш садак эр еда поктылыныт. Икана тудо стройышто  надсмотрщиклан  вик   каласен: «Тендан пашадам ыштен от  пытаре». Адак  кырымаш,   мыскылымаш,  орландарымаш.  Тетла  поэт  йол  ӱмбак  кынел  кертын огыл…<br />
Пытартышлан  тидымат  каласынем. Мыят шке жапыштем Пет. Першутын илышыжым,  возымыжым  шоне-шонен, тудын нерген да тудын дене ик ийыштак шочшо (1909),  вес  ик  ийыштак  (1943) колышо  йолташыже-влак Шадт Булат ден Йыван  Кырля  нерген  «Кум  эрге»  поэмым  серышым… <br />
«Арслан тукым» (Йошкар-Ола, 1985) книга гыч

== '''Сылнымут''' ==
Ӓван  наказшы //  У  сем. 1990. № 1. С. 57-58.<br />
Ачыла: шойыштмаш // Шочмы  вел. Йошкар-Ола, 1969. С. 80-83.<br />
Айо  мыры: стих  //  Беляев  К., Семенов В. Лыдмы книга. Кокшы часть. Йошкар-Ола: Маргосиздат,  1944. С. 305-306.<br />
Жапын чеверже.  Елена  // Асылбаев А. Лудшаш  книга: 7-ше класслан. Йошкар-Ола: Маргиз, 1957. С. 209-211.<br />
Жапӹн  цевержӹ // Ончыко. 1977. № 5. С. 21-22.<br />
Жапӹн  цевержӹ. Шумем сагара. Елена. Родина. Кого йол. Уэлашты вады тырын. Шапкаланыше  карточка. Сеҥена,  салтак  //  Патыр  курым.  Йошкар-Ола. 1980. С. 172-178.<br />
Жапӹн  цевержӹ:  лыдышвлӓ. Йошкар-Ола, 1963. 112 с.<br />
Жапын  чеверже / кырыкмарий  йылме  гыч  Осмин  Йыван  кусарен // Марий  коммуна. 1941. № 78/4.<br />
Йӧратыме  ӱдыр: стих // ?. 1946. № 1. С. 143-144. <br />
Йымыдымын  мырыжы.  Козмодемьянск: Кырык  мары  изд., 1933. 48 с.<br />
Йымыдымын  мырыжы: поэма // У сем. 1933.  № 3. С. 24-34.<br />
Когечӹ  ваштареш: лыдыш  // У сем. 1931. № 4. С. 16.<br />
Колхозный  молодежь // Беляев К., Семенов В. Лыдмы книга. Кокшы часть. Маргосиздат, 1944. С. 306.<br />
Колхозный  молодежь // Счастливый  ӹлӹмӓш // Альманах  2. Козмодемьянск, 1940. С. 89.<br />
Колхозный  пайремыште. Ленин  ой / курык  марла  гыч Антонов Ивук  кусарен // ?.  1941.  20/5.<br />
Колхозышто  пайрем. Кугу  Юл // Марий коммуна. 1969. 20  сент.<br />
Колхозышто  пайрем // Пеледме  корно: марий литература антологий. Йошкар-Ола: Маргосиздат, 1951. С. 204-205.<br />
Кугу  Юл // Марий  коммуна. 1941. № 59, 12 март.<br />
Кугӹз  кечӹ  лӱлтеш:  лыдыш //  У сем. 1934. № 3. С. 31-32.<br />
Кӱрен  тувыр. Партий  ӱжмылан / Г. Матюковский  кусарен // Марий коммуна. 1985. С. 19.<br />
Кутко  сӱан:  йомак-поэма. Йошкар-Ола: Мар. кн. изд-во, 1957. 20 с.<br />
Кутко  сӱан:  йомак / курык  марла  гыч  И. Осмин кусарен; З. Лаврентьев сӱретлен. Йошкар-Ола: Мар. кн. изд-во, 1984. 20 с.<br />
Кӹлат  оролы // П-м.  1935. С. 53-54.<br />
Кыткы  сӱан: ямак-поэма. Йошкар-Ола: Мар. кн. изд-во, 1984.<br />
Лыдышвлӓ. Козьмодемьянск, 1935. 104 с.<br />
Пеледмӓш: лыдышвлӓ. Козьмодемьянск, 1940. 80 с.<br />
У ӹлӹмӓшӹш: лыдышвлӓ, поэмывлӓ. Йошкар-Ола: Мар. кн. изд-во, 1989. 136 с.<br />
Фашизм ваштареш: лыдышвлӓ. Козьмодемьянск, 1941. 32 с.<br />

== '''Вес  йылмыш  кусарыме произведенийже-влак''' ==
Красота времени. Вечером возле пруда / пер. на рус. Э. Левонтина // Марийская поэзия. Йошкар-Ола, 1952. С. 9-11.<br />
Муравьиная свадьба поэма-сказка / пер. на рус. Э. Левонтина. Йошкар-Ола, 1956. 20 с.<br />
Муравьиная свадьба: поэма-сказка / пер. на рус. Э. Левонтина. Йошкар-Ола, 1984. 20 с.<br />
Hangy lagzi [Кыткы сӱäн] / пер. на венгер. – Szombathey, 2001.

== '''Пет. Першутын сылнымутшым аклымаш''' ==
 
=== '''Библиографий''' ===
Воздвиженский А. Кӱрылтшӧ  муро:  очерк / Н. Ильяков курык  марлашке кусарен // Курык  серыште. 1968.<br />
Васинкин  А.  В ногу со временем  //  Молодой коммунист. 1979. 6 окт.<br />
Костатеев Г. Пет. Першут // Кушмы корнына. Йошкар-Ола, 1981. С.35-39.<br />
Васинкин А.  Лугыч кӱрылтшӧ муро // Марий коммуна. 1984. 20 сент.<br />
Матюковский Г.  Фашизм ваштареш  // Арслан тукым. Йошкар-Ола, 1985. С. 212-218.<br />
Писатели Марийской АССР: биобиблиогр. справочник. Йошкар-Ола, 1988. С. 226-229.<br />
Канюшков А.  Мондаш лидымы // Марий коммуна. 1989.  21 сент.<br />
Сергеев М.  Петер Першут – Пет. Першут // Марий Эл. 1994. 25 янв.<br />
Егоров Н. Пет. Першутын ӹлӹмäш важшы //  У сем. 1997. № 3. С. 73-80.<br />
Сабитов С. Пет. Першут дӓ кырык  мары фольклор //  У сем. 1999. № 3. С. 75-83.<br />
Королева Е. «Кутко сӱан» тыге шочын // Марий Эл. 1999.  21 сент.<br />
Куторов Н. «Кутко сӱанын» юзыжо: Поэт Пет. Першутын шочмыжлан 90 ий  // Ончыко. 1999. № 9. С.180-182.<br />
Куторов Н. Пет. Першут – калыкын яратымы поэтшӹ // У сем. 1999. № 3. С. 72-74.<br />
МБЭ. Йошкар-Ола, 2007. С. 277.<br />
Писатели Марий Эл: биобиблиогр. справочник.  Йошкар-Ола, 2008. С. 486-488.<br />

=== '''Николай  Куторов.  «Кутко  сӱанын» юзыжо. Поэт Пет Першутын шочмыжлан 90 ий''' ===
Пет Першутын сылнымут мастарлыкше марий поэзийын историйыштыже мондалтдыме. Олык  Ипай  семынак,  тудо  кумлымшо  ийлаште писын кугу  кӱкшытыш  шуын. <br />
1931 ийыште, поэтын  педтехникумышто  тунеммыж  годым, «У сем»  журнал  тыге возен: «Пет. Першутым  шукын  лудыт,  йоча-влакланат  возымыжо пеш келша. Тудын почеламут-влакше  «У сем» журналым  сылнештарат»…<br />
Пет. Першут   шке  возымаштыже  ятыр  темым  почын  пуэн: илышын  писын  вашталтмыже, фашизм,  йӧратымаш, моло нергенат шке  шонымыжым,  пеҥгыде  шомакым  каласен. Тудын  мастарлыкше  теве мо  шотышто  палдырна:  марий  поэт  гай  ятыр такмак семын  веле  огыл,  а Олык  Ипай  семын  тӱрлӧ  силлабо-тонический  ритмический  йӧн-влакым кумдан  кучылтын  возен.  Калык  йылмымат  устан  кучылтын, мутлан, тӱрлӧ оҥартыш  мутым  пуртен, у  рифмым   муын, почеламутшым сайын йоҥгалтарен.  Тудо  сай  художественный  описанийым ышташ тыршен: портретым, пейзажым,  илыш-йӱлам, еҥ-влакын койышышытым тыге сайын сӱретлен,  лудмет  годым  пуйто чыла мо лиймым шке шинчат дене ужат але шке пылыште дене  колат…<br />
Чынжымак  тудын  кугу  мастарлыкше «Кутко  сӱан»  поэмыштыже  раш палдырна.<br />
Калыкмурым,  калыкмутым  кучылтын,  поэт  тӱрлӧ  сӱан  сценым  пешраш  ончыктен: теве кузе  сӱан  калык  ӱдыр  налаш  кудалеш, теве кузе сӱаныште  мурат, куштат. Мом чиен шогалыныт. Тыште марий калыкын характержым  чын  да  сайын  сӱретлыме… <br />
Поэмым  автор  «Пеледшӹ сӓндӓлӹк» альманахеш  1939  ийыште  печатлен: тунам тудо ты изданийын редакторжо лийын.<br />
Пет. Першут  возаш  тӱҥалше-влаклан кугу полышым пуэн шоген. Тидын нерген Н.Ильяков  тыге  шарнен возен:  «Поэзий  нерген  ойлаш  тӱҥалеш  гын,  жап  эртымым йӧршеш  монда  ыле.  Мый  тудын  пачерыштыже  шуко  гана  лийынам, но нигунам,  икмыняр  шагат  шинчылтде,  тудын  деч  лектын  каен  кертын  омыл. Поэзий,  марий  литератур  нерген  ойлаш  тӱҥалешат,  мучашым  ит  вучо  ыле. Поэзийым,  марий  фольклорым  пеш  кугун  йӧратен.  Калыкмурым,  калыкмутым  пеш  шуко  поген.  <br />
удын  деке  самырык  поэт-влак  чӱчкыдын  толыт  ыле. Шуко  гана  шижынам:  возаш  тӱҥалше-влак  олмеш  пелыжым  шке  воза  ыле». Пет  Першутын  творчествыже  у сай  поэт-влаклан – Н. Ильяковлан,  Г. Матюковскийлан, А.Канюшковлан, Н. Егоровлан, Е.Першуткинлан  да  молыланат –  кушкашышт  негызым  пыштен.<br />
Йӧсыжат  поэтлан  шуко  логалын… Кугу  сар тӱҥалмек,  тудо  элнам  герой  семын  аралаш  ӱжын  возен,  шкежат  вашке фронтыш  каен,  артиллерист  лийын,  ик  бойышто  контузитлалтын  да  пленыш  логалын.  А  вараже  куш  йомын,  раш  пале  огыл.  Шымлызе  М.Т. Сергеев шукерте  огыл  «Иностранец»  газетыште  увертарымашым  муын  ыле: «Канадыште  ала-могай  Пэтер  Пэршут  колен.  Ала  наследникше  уло -тек  йӱкшым  пуа.  Мемнан  посольствын  йодын  возымыжлан  тыгай  вашмут толын: 1941-1945 ийлаште Канадыште нимогай Пэтер Пэршут илен огыл. Ала йодыышм   кӱлеш  семын  негызлен,  раш  умылтарен   возымо  огыл? <br />
Поэтын     биографийже  але  мучаш  марте  шымлымым  вуча…<br />
«Ончыко»  журнал гыч (1999. № 9).

== '''Негыз''' ==
Писатели Марий Эл: биобиблиогр. справочник.  Йошкар-Ола, 2008. С. 486-488.





[[Категорий:Марий серызе-влак]]
