{{Ага}}

'''20 ага''' (20 май) — [[григориан кечышот]] почеш идалыкын 140-ше (кужемдыме ийлаште — 141-ше) кечыже. Идалык пытыме марте 225 кече кодеш.

== Пайрем да памятный дате-влак ==
* {{Мланде тисте}} Метрологын тӱнямбалсе кечыже. Тиде кечын [[1875]]-ше ийыште [[Париж]]ыште эртыше конференцийыште метрологын кечыжым пайремлаш палемденыт. [[ЮНЕСКО]]н пунчалже почеш, [[2001]]-ше ий 20 Ага гыч тӱнямбалсе кече семын палемдалтеш.
* {{Флагификаций|Россий}}, [[Юл]] эҥерын кечыжым палемдат.
* {{Флагификаций|ЭрвелТимор}}, Эрык кече.
* {{Флагификаций|Индонезий}}, Кугыжаныш помыжалтмаш кече.
* {{Флагификаций|Камерун}}, Унитарный кугыжанышым ыштыме кече.
* {{Флагификаций|Сауд Аравий}}, Эрык кече.
* {{Флагификаций|Украина}}, Банк пашаеҥ-влакын кечышт. 

== Лӱмгече ==
* Танле (православный) лӱм-влак: Антон, Иван, Михаил, Степан.
* Католик лӱм-влак: Бернард, Василий.

== Событий-влак ==
''Тугак ончо: [[:Категорий:Ага тылзын 20 кечысе событий-влак]]''
* [[1742]] ий — штурман Семён Челюскин Евразий континентын эн йӱдвел ужашышкыже миен шуын. Тудо вер кызытат Челюскинын мысше лӱмым нумалеш.
* [[1873]] ий — джинс йолаш-влакым ышташ тӱҥалыныт.
* [[1942]] ий — Отечественный сарын 1-ше да 2-шо степенян орденжым пеҥгыдемдыме.

== Шочыныт ==
''Тугак ончо: [[:Категорий:Ага тылзын 20 кечынже шочшо-влак]]''
* [[1947]] ий — [[Николай Николаевич Николаев]], шанче физик. Москосо кугыжаныш университетым тунем лекмек, Ландау лӱмеш физик институтышто тыршаш тӱҥалын. Тӱҥ шотышто шанчыеҥ атом физикым шымлен: 300 наре шанче пашам возен. Физик да математик шанче доктор.
* [[1957]] ий — [[Игорь Константинович Фоминых]], ял озанлык вуйлатыше, Марий Эл Республикысе ял озанлыкын сулло пашаеҥже. Уста пашаче шочмо районысо «Куженерский» совхозышто ойырен налме профессийже дене шуаралтын: инженер-механик гыч тӱҥалын, вуйлатыше марте шуын. 8 ий республикысе кугыжаныш погынын депутатше лийын.
* [[1965]] ий — Игорь Николаевич Кудряшов, тӱҥ шотышто тудо бизнес пашаште шуаралтын, но мер пашаштат кугу пагалымашым сулен. Шкеже [[Морко кундем]] Ерсола гыч. Морко район Ердӱр ял пайремым эртарымаште тудынат надырже моткоч кугу. 
* [[1971]] ий — [[Чечётко, Сергей Михайлович|Сергей Михайлович Чечётко]], театр пашаеҥ. Шкеже [[Саратов вел]] Татищево ола гыч. Ынде ятыр ий тудо «Геликон Опера» Москосо музык театрын концертмейстержылан пашам ышта. 

== Коленыт ==
''Тугак ончо: [[:Категорий:Ага тылзын 20 кечынже колышо-влак]]''
* [[1977]] — [[Краснов, Зиновий Андреевич|Зиновий Краснов (Зиновий Андреевич Краснов)]], [[марий]] [[серызе]], [[почеламутчо]], [[журналист]]. 

== Калык пале ==
* Тиде кечын ожно кечыште ырыктыме эҥер вӱд дене мушкылтыныт: тидлан эрдене эрак ведраш вӱдым кошталын шынденыт, а кечывалым чывылгеныт. Тыгак эҥерыш имньым йӱштылаш пуртеныт. Тыге имне вий-куатым пога, маныныт.
* Марий калык имньылан посна тӱткышым ойыра. Ик шотшо дене тудо кызытат шнуй вольыклан шотлалтеш. Имньым ончен, кугезына-влак игечым мужедыныт: имне шудышто пӧрдалеш — игече вашталтеш, чытырнен але пошырнен колта гын — кугу йӱрлан.

{{commonscat|20 May}}

[[Категорий:20 ага]]
