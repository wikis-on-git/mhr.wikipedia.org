{{Палыме еҥ
 |лӱм               = Эльвира Трифонова
 |оригинал лӱм   = Трифонова Эльвира Андреевна
 |сӱрет          = Матвеев, Трифонова, Зарецких.jpg
 |сӱретын лопкытшо           = 250px
 |возымаш          = Эльвира Трифонова Володя Матвеев да Анатолий Зарецких дене пырля
 |шочмаш дене лӱм = 
 |тыршымаш алан = [[мурызо]]
 |шочын    = 
 |шочмо вер   = {{флагификаций|Марий Эл}}, [[У Роҥго кундем]]
 |гражданство      = {{флагификаций|Россий}}
 |йоча-влак             = эрге
 |чап пӧлек да премий = Марий Эл Республикысе тӱвыран сулло пашаеҥже (1998). 
 |сайт             = 
 |Commons          = 
}}
'''Эльвира Трифонова''' ([[12 Пеледыш]] [[1968]], [[У Роҥго кундем]] Колокудо ял) — марий мурызо, рушлаат, марлаат калык да эстрада муро-влакым йоҥгалтара. Марий Эл Республикысе тӱвыран сулло пашаеҥже (1998). 
==Биографий==
Эльвира Трифонова [[12 Пеледыш]] [[1968]] ий [[У Роҥго кундем]] Колокудо ялеш шочын. У Роҥгысо школын 8 классшым 1983 ийыште пытарен. Вара [[Йошкар-Ола]]ш, сем училищыш тунемаш пурен. Домра дене йоҥгалтарен. Вара Марий кугыжаныш педагогик институтышто шинчымашым поген, вара угыч сем училищыш вокальный пӧлкаш пурен.

И.С. Палантай лӱмеш музыкальный училищыште тунеммыж годымак, тудо Йошкар-Оласе М.И.Калинин лӱмеш тӱвыра полат пеленсе "Наигрыш" калык семӱзгар оркестрыште шоктен. Вуйлатен ты коллективым Александр Леонидович Федяев. Эльвиран сай йӱкшым колынат, чӱчкыдынак оркестр почеш мураш лекташ йодын.
{{Цитате|
- А вара Александр Леонидович Медведево районысо Ежово селашке культура пöртыш пашам ышташ кусныш. Оркестржат туштак ыле. Музыкальный училище деч вара мыйым 1987 ийыште Параньгашке йоча музыкальный школыш пашам ышташ колтышт. Ик ий гыч  Н.Крупская лӱмеш пединститутыш тунемаш пурышым. Тунамак Ежово селасе культура пöртыш пашаш налыныт. Пединститут деч вара эше музыкальный училищын вокальный отделенийжым тунем лектын шуктенам. Кок гана музыкальный училищым тунем пытаренам вет. - Ондак домристка, а вара вокалистка семын.
|'''Эльвира шке тунемме пагытше нерген'''}}

==Еш==
[[Файл:Трифонова пидеш.jpg|200px|thumb|Яра жапыште Эльвира пидаш йӧрата]]
Ешан, марийже - Троицкий А.В. Эргыже уло.

==Тӱвыра паша==
Тӱҥ шотышто [[марий калык]]лан Эльвира Трифонова мурызо семын палыме. Тиддеч посна Эльвира МарКТУ пеленысе «Светлица» руш калык мурым мурышо ансамбльым вуйлата. Чӱчкыдын пырля концертым шындат. Тылеч посна Эльвира Трифонова [[Марий памаш (ансамбль)|«Марий памаш» ансамбль]] дене пашам ышта. Ты коллектив марий калык мурымат йоҥгалтара. Мурызо Ежово селасе культура да каныме рӱдерыште "Журавушка" ветеран да "Ежики" йоча ансамбль-шамычым  вуйлата (1998 ий гыч). Но тидын дене гына ок серлаге. Эльвирам "Гармонь" калык ансамбльын солисткыже семынат палат. Икмыняр ий ончыч ты коллектив дене Нижний Новгород олашке "Венок Поволжья" фестиваль-конкурсыш миен ыле. Калык мурым йоҥгалтарыше мурызо-влак коклаште икымше верым да лауреат лӱмым сеҥен налын.
Пашажым кӱкшын аклен, Эльвира Трифоновалан Марий Эл тӱвыран сулло пашаеҥже лӱмым пуеныт.

==Муро-влак==
Эльвира Трифонова - Эрвел такмак-влак 
Эльвира Трифонова - Иленат кертам улмаш 
Эльвира Трифонова - Алян мурыжо 
Эльвира Трифонова - Рвезе, тый каласе 
Эльвира Трифонова - Кенеж кас 
Эльвира Трифонова - Лиеш сӱанет 
Эльвира Трифонова - Чеверынат-чеверын
==Кылвер-влак==
* [http://mariel.org.ru/culture/384-nyzhylge-tudyn-kumylzhat-da-jjo1189gydo.html Марий Эл газетын сайтыштыже]
[[Категорий:Марий мурызо-влак]]
