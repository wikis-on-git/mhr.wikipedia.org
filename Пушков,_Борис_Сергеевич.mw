'''Борис Сергеевич Пушков''' ({{Шочын|3|07|1931}}) — живописец, [[Удмурт Республик|Удмурт Республикысе]] [[Можга|Можга]] олаште [[1931]] ий [[3 Сӱрем]] тылзыште шочын. [[1947]]—[[1949]] ийлаште [[Озаҥ художественный училище|Озаҥ художественный училищыште]] уш-акылжым пойдарен. [[1961]] ий гыч — [[Россий сӱретче ушем]]ын [[йыжъеҥ]]же. [[1969]]—[[1972]] да [[1974]]—[[1975|1975]] ийлаште Борис Сергеевич Марий республикысе художник ушем правленийым вуйлатен. [[1972]] ий гыч [[1977]] ий марте Россий сӱретче ушем правлений членлан да Россий сӱретче ушемын живописный комиссийжым йыжъеҥлан сайлалтын. Станковый живопись — сӱретчын тӱҥ паша шӱлышыжӧ. Пушковын картиныже-влакым [[Саранск]]ыште, [[Озаҥ]]ыште, [[Ижевск]]ыште, [[Венгрий]]ысе [[Ваш|Ваш]] олаште эртыше выставкылаште ончыктымо.

Тӱҥ произведенийже-влак тыгай улыт: "Приволжье" ([[1959]]), "Над Волгой" ([[1961]]), "Мамаев курган" ([[1965]]), "Песня" триптик ([[1970]]), "Марийский край" ([[1981]]), "Вечер на трассе. Волга", "Зимний лес" ([[1985]]).

Борис Сергеевич Пушков — [[Марий Эл]] [[сымыктыш]]ын сулло пашазе, республикысе Кугыжаныш премийын лауреатше. Тудо [[Йошкар-Ола]]ште ила.

==Негыз==
* Ончыко 2000 № 2.

[[Категорий:Марий сӱретче]]
