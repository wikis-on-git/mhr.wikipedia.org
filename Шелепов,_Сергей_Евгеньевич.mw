'''Шелепов Сергей Евгеньевич''' 1955 ий 8 апрельыште Свердловск областьысе Карпинск олаште служышо ешеш шочын. Йоча пагытше Киров областьыште эртен. 1972 ийыште Яраҥ олаште кыдалаш школым пытарен. Кӱшыл шинчымашым Коми Республик Ухта оласе индустриальный институтышто налын. Курык инженер-геофизик лиймек, 1980–1986 ийлаште специальностьшо дене Ухтасе геологоразведочный экспедицийыште, вара корным чоҥышо управленийыште геодезистлан, проектный институтлаште топографлан, маркшейдерлан ыштен.

1998 ий гыч Йошкар-Олаште ила. Амалкалыме пашам шуктен, чоҥымаш объект-влаклан проектым ышташ топогеодезический пашалык лицензийже уло. РМЭ Писатель ушем пеленсе Литфондым вуйлатен.

Литератур пашаже икымше гана 2000 ийыште лектын, тунам “Короткие встречи” сборникыште “Акимово горе” ден “Придурок Мотя” ойлымаш-влакше савыкталтыныт. Ик ий гыч шкенжын ойлымаш-влак книгажым савыктен, тудо “Не будет ли завтра ненастья...” маналтын. Варажым ойлымашыже-влак “Русское слово в Марий Эл” (2004), “Время пить херши” (2007)  сборниклаште лектыныт.

Россий Писатель ушемын (2003 ий годсек тудын йыжыҥъеҥже) Чап грамотыж дене палемдалтын.

== Тӱҥ произведенийже-влак ==
* Не будет ли завтра ненастья? : рассказы. Йошкар-Ола, 2001. 224 с.
* Артель дураков. Йошкар-Ола, 2004. 400 с.
* Акимово горе ; Придурок Мотя : рассказы // Короткие встречи. Йошкар-Ола, 2001. С. 403—436.
* Гробы : рассказ // Русское слово Марий Эл. Йошкар-Ола, 2004. С. 294—300.
* Величаевские дни : рассказ // Дружба. Время пить херши. Йошкар-Ола, 2007. С. 3—60.

== Илышыже да творчествыже нерген литератур ==
* Краткая биогр. справка // Короткие встречи. Йошкар-Ола, 2001. С. 403.
* Писатели Республики Марий Эл : автобиобиблиогр. сборник. Йошкар-Ола, 2004. С. 72.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 672-673.]
