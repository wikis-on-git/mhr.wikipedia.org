[[Файл:Columbia Supercomputer - NASA Advanced Supercomputing Facility.jpg|240px|thumb|NASA Ames Шымлымаш Рӱдерыште верланыше Columbia {{comment|кугукомпучыр|суперкомпьютер}}.]]
'''Компучыр''' ({{lang-en|computer|}} гыч - шотлышо) — [[информаций]]ым налын саклыше, йондартыше да пайдаланышылан кӱлшӧ сын дене луктын пуышо программлыме машин.

Компучырын механикле вариантше-влак (механикле сынан компучыр) айдеме тукымын чумыр возалтше эртыкше мучко палдырнышт гынат, икымше электрон компучыр-влак [[XX курым]] кыдалне (1940-1945) ворандаралтыч. Нуно посна пӧлем кугытан лийыныт. Нуно электричествым кызытсе компучыр деч таҥастарымаште икмыняр тӱжем пачаш утла шукерак кочкыныт<ref>1946 ийыште ENIAC 178 кВт электричествым кочкен, кызытсе laptop компучырлан 20 Вт веле кӱлеш. {{Аҥгл важ}} [http://www.upenn.edu/computing/provider/docs/hardware/powerusage.html Approximate Desktop & Notebook Power Usage]</ref>. Кызытсе компучырлан интегральный схема негызым пышта. Тудлан кӧра кызытсе компучыр-влак ончычсо компучыр-влак деч [[амион]]-[[камысыр]] пачаш кугурак лектышым пуышо улыт да палынак изи верым налыт. Куштылго компучыр тыгай изи, тудым изи кӱсен устройствыш чыкаш лиеш. Информационный курымышто персональный компучыр юмоҥа гае, шукышт персональный компучырым ''компучыр'' маныт. Туге гынат, MP3-плеер гыч тӱҥалын сар [[кÿртньыгайык]] марте, модыш гыч тӱҥалын йӧнозанлык робот марте, кӧргыштыме (embedded) компучыр-влак утларак улыт.

Инструкций лӱмерым шарнен кертмаш да тудым ыштен шуктмаш компучырым шукышӧрынаным ыштен, [[калькулятор]] дечын ойырен. Инструкций лӱмер [[программе]] маналтеш. [[Чӧрч-Тӱринг тезис]] тиде шукышӧрынан улмыжым математик семын умылтара: кеч-могай эн изи кертмаш дене компучыр керек-могай вес компучыр семын тыгаяк сомылым ыштен кертеш. Садлан ситыше жапым да шарнымверым (storage) пуаш гын, вапшбук гычын тӱҥалын кугукомпучыр марте икгай шотлымаш сомылым чыланат ыштен кертыт.

== Компучырын эртыкше ==
[[Файл:Jacquard.loom.full.view.jpg|thumb|Шанче да йӧнозанлык тоштерыште, [[Манчестер]]ыште, [[Кугу Британий]]ыште [[Джакӱардын куымо станже]]. Икымше программирований кертмаш дене устройстве-влак коклаште тиде станже икте улеш.]]

Икымше гана "компучыр" мутым [[Аҥгличан йылме|аҥгличан йылмыште]]  [[1613]] ийыште ойленыт. Тунам шотлымашым вуйлатыше айдемым тыге маныныт. XX курым пелыштыже марте компучыр мутым туге кученыт. [[XIX курым]] мучаште компучыр мут дене шотлымашым ыштыше машинам манаш тӱҥалыныт.

Тачысе компучырлан кок посна [[технологий]] негызым пыштен. Икымше - автоматик шотлымаш, кокымшо - программлымаш кертмаш (кунам ӱзгарлан программым пуаш лиеш). Но эреак ыштылтше тыгай ик пӱтынь устройстве уке ыле. Механикле автоматикле шотлымаш ӱзгарлан [[Абакус]] шотлалтеш але [[логарифмический линейке]], [[Астролаб]] але [[Антикитерын механизмже]] (150–100 мемна курым деч ончыч). [[Херон]] 10-70 ийлаште механикле театрым чонен. Тиде театр айдеме деч посна шке 10 минутан представленийжым ыштен. Представленийжым кугу кандра ден кышкар радамлык вуйлатен. Тыгай механзм могай ужашлан кунам да могайым сомылым ыштыман рашемдыме йӧн гай шотлалтен кертеш. Тыгай койыш программлымаш кертмаш маналтеш, тиде программлымаш кертмашын ыҥже.

Икымше программлыме (программлымаш кертмаш дене) аналог компучыр лан "Полат шагат" - [[астрономий шагат]] шотлалтеш<ref name="Ancient Discoveries">{{Аҥгл важ}}Ancient Discoveries, Episode 11: Ancient Robots. History Channel.</ref>. Тудым Аль-Джазари 1206 ийыште чонен луктын. Тудо [[зодиак]]ын, кечын да тылзын орбитым, [[Тылзын фазе|тылзын фазым]] ончыктен. Тылзын фазым ончыктышо капкам йыр пӧрдалыме. Кажне шагатыште автоматическе омса почмо. Визыт [[Робот|робо]]-мурызо-влак семым шоктышт. [[Пайлыше вал]] деч [[вӱдорва]] дене [[ваге]] ушна. Кунам ваге пера, тунам робо-мурызо семым шокташ тӱҥала. Ийын кече да йӱд кужытшо почеш ӱзгарын кече да йӱд кужытшым программироватьляш лиеш ыле.

Реннесанс жапже Йывропысо математиклан да шонен чонымашлан у вийым пуэн. [[1623]] ийыште [[Вильгельм Шыкард]] икымше йывропысо механикле калькулыторым шонен луктыш. Тудо программлымаш кертмешетдыме ыле, садлан компучыр семын тудым лӱмдаш ок лий.

[[1801]] ийыште [[Жозеф Мари Джакӱард]] [[куымо стан]]ыш у йӧным пуртен. Тудын станже [[рожан лаштык]]ым ямдылык семын кучылтен. Садлан станже йӧсӧ ярныкте сӱретым автоматик семын куаш кертын. Тачысе компучыр чонымаш корнышто тыгай Джакӱардын станже кӱлешан ошкыл улеш. Тыгай рожан лаштыкым кучымаш, эреак программлымаш кертмаш семын шотлалтен кертеш.

[[1837]] ийыште [[Чарлз Бэббидж]] икымше тӱрыс программлыме механикле компучырым шонен луктын.Тудо [[лончылыше машина]] маналтеш<ref>Лончылыше машинам Беббиджын [[дифференциалымаш машина]] дене товаҥаш огеш кӱл. Дифференциалымаш машина программлымаш кертмашдыме.</ref>. Но Беббиджын оксаже шуго огыл, садлан Беббидж тиде машинам ыштен пытарен огыл.

[[1880]] ийла тӱҥалтышыште, [[Герман Холерис]] данныйым шарнен моштымашын шонен луктын. Тудо деч ончыч, {{comment|вуйлатыше шӱдыкым|управляющие команды}} гына шарненыт. "Икмыняр кагаз лента дене шынымаш деч вара, тудо рожан лаштыкыште чарнен..."<ref>[http://www.columbia.edu/acis/history/hollerith.html Колумбий университет. Компучырлашын эртыкше: Герман Холерис.]</ref>. Тиде рожан лаштыкым пайдалашлан тудо [[табулятор]]ым да [[рожым-ыштыше кид-машина]]м шонен луктын. Тиде кум ӱзгар вара информациым пайдаланымаш озанлыклан негызым пыштен. [[1890 ийын АУШ калыкчотше|1890 ийын АУШ калыкчотшым]] ыштыме годым Холерисын компанийже кугу автоматикле шотлымашым ыштен. Тиде компаний варжым [[IBM]]-лан негызым пыштен. XIX курым мучаште икмыняр шонен луктымаш-влак лектыме: [[рожан лаштык]], [[булев алгебра]], [[вакуум лампе]] да [[телетайп]]. Тиде шонен лукмаш-влак компучырын чонымашыжын кӱлешлыкыжым чынленыт.

[[XX курым]]ын тӱҥалтыш пелештышыште, шуко шанче шотлымаш сомылым [[аналог шотлышо|аналог компучырын]] полшыкше дене рашемденыт. Тугодым тыгай компучыр-влак уста лийыныт, модельже механикле але электрическе радамлыкыште ышталтыме. Туге гынат программлымаш кертмашыже уке ыле. Да тачысе компучыр-влак дене таҥастараш гын, шукышӧрынан улмыже ок сите ыле.

Алан Тӱринг кумдан палыме тачысе [[Шотлышо шанче|компучыр шанчын]] ачаже. 1936 ийыште {{comment|сеҥышоян|влиятельный}} [[алгоритм]] {{comment|умылтышым|концепцийым}} возен да [[Тӱринг машина]] дене шотлымашым шонен луктык. Time журнал Алан Тӱрингым [[XX курымыште эн кӱлешан 100 айдеме лӱмер]]ыш пуртымаш нерген тыге каласен:
<blockquote>
Тыгай факт уло: клавиатурышто возышо але электронне четлыкым але текст-процессор программым почышо кажне еҥ Тӱринг машинан воплощенийже дене пашам ышта<ref>{{Аҥгл важ}} Alan Turing - Time 100 People of the Century</ref>.
</blockquote>

Конрад Дзӱзе (Konrad Zuse) программе почеш вуйлытыме компучырым шонен луктын, [[1941]] ийыште икымше ыштыше шотлышым чонен, да [[1955]] ийыште икымше магнитне шарнывер дене компучырым чонен.<ref>{{Немыч важ}} [http://www.spiegel.de/netzwelt/gadgets/0,1518,651776,00.html Spiegel: Компучыр биографийын авторжо савыктыме]</ref>

Тачысе {{comment|шотпалын|цифровой}} компучырлан [[Джордж Стибиц]] негызым пыштен. Тудо Bell Labs-ыште пашам ыштен. [[1937]] ийыште [[Теле]] тылзыште реле дене негызлыме калькуляторым чонен ("Model K" маналтеш). Тиде калькулятор арифметике операцийым шотлашлан [[кокытан шотпал радамлык]]ым кучылтмо икымше калькулятор семын шотлалтеш. Тиде технологий тачысе шотлышелан негызым пыштен.

{{Эреак ышталтше шотлышын ойыртышыже}}

1930 да 1940 ийлаште эре виямдыме да ӱшанлыме шотлышо устройсте радам чонымо, тачысе компучырыште койшо сын-кун-влак (feature) ошкыл-ошкыл дене ешарыме. Цыпр электроникым пайдаланымаш (1937 ийыште Клод Шеннон палынак шонен луктын), ӱшанлырак программирований кертмаш пеш кӱлешан ошкыл-влак 
улыт, но тиде корнышто "икымше цыпр электронле компучырлан" иктым ойырен налаш неле. Шерге сеҥымаш-влак:

[[Файл:EDSAC (10).jpg|thumb|right|200px|[[EDSAC]] — шарныме программым ышталтыше икымше компучыр-влак коклаште икте улеш ([[вон Нейманын архитектурыже]]).]]
[[File:80486dx2-large.jpg|thumb|right|200px|[[Intel 80486DX2]] [[микропроцессор]]ын кристалже (шке кугытшо: 12×6.75&nbsp;мм)]]

* Конрад Зӱсын (Zuse) электро-механикле "Z-машина-влак". Z3 (1941) — икымше ыштыше, кокытан арипметикым ворандарыше машин, вещественле арипметик да изиш программлымаш кертмаш дене.<ref>{{Аҥгл важ}} IEEE Annals of the History of Computing, Raúl Rojas "How to make Zuse's Z3 a universal computer", 1998 ий, 20 том, 3 номеран, 51–54 лаштык-влак</ref>
* Программлымаш кертмашдыме Атанасофын-Берийын шотлышыжо 1941. Шотлымаш вакуумле пучыште ыштыме, кокытан шотпал радамлык да электричественле емкостьым палдарыше шарнымаш кучылтмо. Тыгай шарнымаш изи компучырым ышташ полшен (кугу ӱстел кугытан). Кокласе лектышым шарнымаште саклаш лиеш, да вара тудым тыгайже шотлышо тӱҥлыкыш мӧнгешла пӧртылаш.
* Шолып Британийын Колосус компучыр-влак (1943)<ref>B. Jack Copeland, ed., Colossus: The Secrets of Bletchley Park's Codebreaking Computers, Oxford University Press, 2006</ref> чартыме программлымаш кертмаш дене лийын. Тӱжем пучым кычышо устройстве ӱшанле да электронле программлыме лийын кертеш - тидым ончыктыш. Тудым Германийын сар годсе код-влакым пудырташлан ворандареныт.
* Харвард Марк I (1944), кугу-кертмашан электронле-механикле чартыме программлымаш кертмаш дене компучыр.
* АУШ армийын Баллистике Шымлымаш Лабораторий ENIAC (1946). Тудо луан арипметикым кучылтен. Тудым южгунам икымше кумдатӱран (general puprose - общего назначения) электронле компучыр маныт (Конрад Зӱсын Z3 компучыр 1941 ийыште электроник олмеш электромагнитизмым кучен). Тӱҥалме годым тудо пеш лывыргедыме архитектурым кучен, программым вашталташлан воштырым ик вер гыч вес верыш кусараш кӱлеш ыле.

...

== Важ-влак ==
<references />

[[Категорий:Компучырлаш]]

[[ace:Komputer]]
[[af:Rekenaar]]
[[als:Computer]]
[[am:ኮምፒዩተር]]
[[an:Ordinador]]
[[ang:Spærcletelle]]
[[ar:حاسوب]]
[[arz:كومپيوتر]]
[[ast:Computadora]]
[[az:Kompyuter]]
[[ba:Компьютер]]
[[bar:Rechna]]
[[bat-smg:Kuompioteris]]
[[be:Камп'ютэр]]
[[be-x-old:Кампутар]]
[[bg:Компютър]]
[[bn:কম্পিউটার]]
[[bo:གློག་ཀླད།]]
[[bpy:কম্পিউটার]]
[[br:Urzhiataer]]
[[bs:Računar]]
[[bug:Komputer]]
[[ca:Ordinador]]
[[ceb:Kompyuter]]
[[cs:Počítač]]
[[cu:Съмѣтатєл҄ь]]
[[cv:Компьютер]]
[[cy:Cyfrifiadur]]
[[da:Computer]]
[[de:Computer]]
[[diq:Komputer]]
[[el:Ηλεκτρονικός υπολογιστής]]
[[eml:Zarvlån]]
[[en:Computer]]
[[eo:Komputilo]]
[[es:Computadora]]
[[et:Arvuti]]
[[eu:Ordenagailu]]
[[fa:رایانه]]
[[fi:Tietokone]]
[[fiu-vro:Puutri]]
[[fo:Telda]]
[[fr:Ordinateur]]
[[fur:Ordenadôr]]
[[fy:Kompjûter]]
[[ga:Ríomhaire]]
[[gan:電腦]]
[[gd:Coimpiutaireachd]]
[[gl:Ordenador]]
[[got:𐍅𐌹𐍄𐌹𐍂𐌰𐌷𐌽𐌾𐌰𐌽𐌳𐍃]]
[[gu:કમ્પ્યૂટર]]
[[gv:Co-earrooder]]
[[ha:Na'ura]]
[[hak:Thien-nó]]
[[he:מחשב]]
[[hi:अभिकलित्र]]
[[hr:Računalo]]
[[hu:Számítógép]]
[[hy:Համակարգիչ]]
[[ia:Computator]]
[[id:Komputer]]
[[ig:Orunotu]]
[[io:Ordinatro]]
[[is:Tölva]]
[[it:Computer]]
[[iu:ᖃᕋᓴᐅᔭᖅ/qarasaujaq]]
[[ja:コンピュータ]]
[[jbo:skami]]
[[jv:Komputer]]
[[ka:კომპიუტერი]]
[[kg:Ludinatelo]]
[[kk:Компьютер]]
[[km:កុំព្យូទ័រ]]
[[kn:ಗಣಕಯಂತ್ರ]]
[[ko:컴퓨터]]
[[ku:Komputer]]
[[kw:Comptyor]]
[[ky:ЭЭМ]]
[[la:Computatrum]]
[[lad:Komputer]]
[[lb:Computer]]
[[li:Computer]]
[[lmo:Cumpiüter]]
[[ln:Esálela]]
[[lo:ຄອມພິວເຕີ]]
[[lt:Kompiuteris]]
[[lv:Dators]]
[[mg:Mpikajy]]
[[mk:Сметач]]
[[ml:കമ്പ്യൂട്ടർ]]
[[mn:Компьютер]]
[[mr:संगणक विज्ञान]]
[[ms:Komputer]]
[[mt:Kompjuter]]
[[mwl:Cumputador]]
[[my:ကွန်ပျူတာ]]
[[mzn:کامپیوتر]]
[[nah:Chīuhpōhualhuaztli]]
[[nap:Computer]]
[[nds:Reekner]]
[[nds-nl:Komputer]]
[[ne:कम्प्युटर]]
[[new:कम्प्युटर]]
[[nl:Computer]]
[[nn:Datamaskin]]
[[no:Datamaskin]]
[[nv:Béésh bee akʼeʼelchíhí tʼáá bí nitsékeesígíí]]
[[oc:Ordinator]]
[[pa:ਕੰਪਿਊਟਰ]]
[[pam:Computer]]
[[pl:Komputer]]
[[pnb:کمپیوٹر]]
[[ps:سولګر]]
[[pt:Computador]]
[[qu:Antañiqiq]]
[[ro:Calculator]]
[[ru:Компьютер]]
[[sah:Көмпүүтэр]]
[[sc:Computer]]
[[scn:Computer]]
[[sco:Computer]]
[[sh:Kompjuter]]
[[si:පරිගණකය]]
[[simple:Computer]]
[[sk:Počítač]]
[[sl:Računalnik]]
[[so:Kumbuyuutar]]
[[sq:Kompjuteri]]
[[sr:Рачунар]]
[[stq:Computer]]
[[sv:Dator]]
[[sw:Tarakilishi]]
[[ta:கணினி]]
[[te:కంప్యూటరు]]
[[tg:Компутар]]
[[th:คอมพิวเตอร์]]
[[tk:Kompýuter]]
[[tl:Kompyuter]]
[[tr:Bilgisayar]]
[[tt:Санак]]
[[uk:Комп'ютер]]
[[ur:شمارِندہ]]
[[uz:Kompyuter]]
[[vec:Computer]]
[[vi:Máy tính]]
[[vls:Computer]]
[[wa:Copiutrece]]
[[war:Kompyuter]]
[[wo:Nosukaay]]
[[wuu:计算机]]
[[xh:Ikhompyutha]]
[[yi:קאמפיוטער]]
[[yo:Kọ̀mpútà]]
[[za:Dennauj]]
[[zh:電子計算機]]
[[zh-min-nan:Tiān-náu]]
[[zh-yue:電腦]]
