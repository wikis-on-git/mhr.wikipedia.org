'''Койыш мут''' але '''глагол''' — {{comment|койышым|действийым}} ончыктышо [[ойлымаш ужаш]]. Койыш мут чот, лица, жап да {{comment|тайык|наклонений}} дене вашталтеш. Ойлончышто койыш мут утларакше сказуемый лиеш.

Мутлан: 1. ''Шарлен кийыше кумда нуржо леве йӱр ден '''ужарга'''. Куандарыше сылне мурыжо пасу мучко йыр '''шарла'''.'' ([[Олык Ипай]]) 2. ''Порым палыметым '''ит шылте'''.'' (Калыкмут) 3. ''Туге шол, кажныжат ончылныжо улшо чыла чаракым '''сеҥынеже'''.'' (А. Асаев)

''Ужарга'', ''шарла'' — ед.ч., 3-шо л., кыз.-ш.ж., изъяв. накл. ''Ит шылте'' — ед.ч., 2-шо л., пов. накл. ''Сеҥынеже'' — ед.ч., 3-шо л., желат. накл.

== Койыш мутын {{comment|тодышыжо|спряженийже}} ==
Койыш мутын лица, чот, жап да {{comment|тайык|наклонений}} дене вашталтмыжым '''{{comment|тодыш|спряжений}}''' маныт. Койыш мутын кызытсе-шушаш жапыште вашталтме ойыртемжылан кӧра кок {{comment|тодышым|спряженийым}} палемдат: икымше {{comment|тодыш|спряжений}} да кокымшо {{comment|тодыш|спряжений}}.

Кажне {{comment|тодышын|спряженийын}} шке лица мучашыже-влак улыт (нуно тыгодымак чотымат ончыктат).

Койыш мутын {{comment|тодышым|спряженийым}} утларакше {{comment|шкет|единственный}} чотысе 1-ше лица мучаш гыч пален налына:
* '''I {{comment|тодыш|спряжений}} — -ам'''
* '''II {{comment|тодыш|спряжений}} — -ем'''

{| class="wikitable"
! colspan="5" | Пеҥгыдемден каласыме сын
|-
! rowspan="2" | || colspan="2" | I {{comment|тодыш|спряжений}} || colspan="2" | II {{comment|тодыш|спряжений}} 
|-
| colspan="2" | ''шинчаш'' — ''шинчам'' || colspan="2" | ''шинчаш'' — ''шинчем''
|-
! Лица || Ед. ч. || Мн. ч. || Ед. ч. || Мн. ч.
|-
| 1. || ''шинч-ам'' || ''шинч-ына'' || ''шинч-ем'' || ''шинч-ена''
|-
| 2. || ''шинч-ат'' || ''шинч-ыда'' || ''шинч-ет'' || ''шинч-еда''
|-
| 3. || ''шинч-еш'' || ''шинч-ыт'' || ''шинч-а'' || ''шинч-ат''
|-
! colspan="5" | Шӧрымӧ сын
|-
| 1. || ''ом шич'' || ''она шич'' || ''ом шинч-е'' || ''она шинч-е''
|-
| 2. || ''от шич'' || ''ода шич'' || ''от шинч-е'' || ''ода шинч-е''
|-
| 3. || ''ок шич'' || ''огыт шич'' || ''ок шинч-е'' || ''огыт шинч-е''
|}

== Койыш мутын {{comment|раш палыдыме|неопределенный}} сынже ==
''Мом ышташ?'' да ''мом ыштыман?'' йодышлан вашмутым пуышо койыш мут-влакым {{comment|раш палыдыме|неопределенный}} сынжан койыш мут маныт. Нуно {{comment|койышым|действийым}} лӱмдат гына, чотым, лицам, жап ден {{comment|тайыкым|наклоненийым}} огыт ончыкто.

{{comment|Раш палыдыме|Неопределенный}} сынан койыш мутын суффиксше ''-аш'' да ''-ман'' лиеш, мутлан: ''толаш'', ''ойлаш'', ''толман'', ''ойлыман''.

''Каяш'', ''мияш'' гай койыш мутлаште суффиксым чын муаш манын, нуным тыге вашталташ кӱлеш: ''кай-аш'', ''мий-аш''.

{{comment|Раш палыдыме|Неопределенный}} сынже койыш мутын чыла моло сынжым ыштыме негызлан шотлалтеш.

== Койыш мутын аклыме сынже ==
Южо койыш мут {{comment|койышым|действийым}} каласымым аклен ончыкта. Ты ойыртем дене кок тӱшка палдырна: иктыже — ныжылге сын, весыже — игылтме сын. Нуным каласаш посна суффикс-влак кучылталтыт.

Ныжылге сын ''-ал'', ''-алт'', ''-ылд'', ''-дал'', ''-ылдал'' суффиксла дене ышталтеш, почешышт тыгак ''-ал'' суффикс ешаралт кертеш, мутлан: 1. ''Кӱзальым — курык, волальым — олык, ошкылал колтышым вӱд воктен. Шоктале муро, кояле солык — угычын шинче вӱд кандалген.'' (С. Вишневский) 2. ''Моркин йыштак лудылдалеш.'' (Яныш Ялкайн) 3. ''Сергейын шола могырыштыжо полевой сумка кечалта.'' (Д. Орай) 4. ''Эше ынеж каласе вет, воштыл-воштыл толдалеш.'' (Д. Орай)

Игылтме сыным ''-ышт'' ден ''-алышт'' суффикс-влак ыштат, мутлан: 1. ''А мый, шонет, таклан тыге кутырыштам.'' (А. Асаев) 2. ''Ӱстелтӧрыштӧ кум икшывыж дене яра шӱрым подылыштыт.'' (Я. Элексейн) 3. ''Сайпола вате ойго йӱкшӧ дене ятыр жап вӱдылыштӧ.'' (А. Эрыкан)

Ныжылге да игылтме сынан койыш мут-влак чыла жап ден {{comment|тайыкыште|наклоненийыште}} каласалтыт, мутлан: ''малдалеш'', ''малдале'', ''малдалын'', ''малдал'', ''малдалнеже'', ''почаҥыштеш'', ''почаҥыште'', ''почаҥыштын'', ''почаҥышт'', ''почаҥыштнеже''.

== Койыш мутын {{comment|тайыкше|наклоненийже}} ==
{{comment|Тайык|Наклонений}} — чынак лийше але чынак лийдыме, тыгак ышташ кӱштымӧ, шонымо {{comment|койышым|действийым}} каласаш полшышо {{comment|йылмылончыш сын|грамматический формо}}. Мутлан: ''тунемам'' — чын лийше {{comment|койыш|действий}}, ''ом тунем'' — чынак лийдыме {{comment|койыш|действий}}, ''тунем'' — кӱштымӧ {{comment|койыш|действий}} (чын лиймыже пале огыл), ''тунемнем'' — шонымо {{comment|койыш|действий}} (но ышталтеш але ок ышталт — пале огыл).

Нине ойыртемым каласен пуаш марий йылмын посна йӧнжӧ (мутмучаш ден суффикс) уло, садлан кум {{comment|тайыкым|наклоненийым}} палемдаш лиеш:
* {{comment|индикатив|изъявительный}}
* {{comment|кӱштымӧ|повелительный}}
* {{comment|шонымо|желательный}}

=== {{comment|Индикатив|Изъявительный}} {{comment|тайык|наклонений}} ===
{{comment|Индикатив|Изъявительный}} {{comment|тайык|наклонений}} чын лийше але чынак лийдыме {{comment|койышым|действийым}} каласен пуа. Тудын чыла чот, лица да жап сынже уло. Мутлан: 1. ''Мардеж '''шӱшка''' тумна йӱк дене, урем '''лӱшка''' - кугу пайрем.'' (Олык Ипай) 2. ''Йӧратымаш чеверлыкым '''ок терге'''.'' (А. Бик) 3. ''Чолпан ден Даша пӧрт гыч кид кученак '''лектыч'''. Окалче эскерен ончен кодо.'' (А. Асаев) 4. ''Пушеҥге-влак ужар сывыным '''чиен шогалыныт''', нарашта лышташышт дене ваш-ваш '''мутланат'''.'' ([[Майоров-Шкетан|М. Шкетан]])

{| class="wikitable"
! colspan="2" | Таҥастарыза:
|-
! кыз.-ш. ж. || I эрт. ж.
|-
| ''луд-ына'' || ''луд-на''
|-
| ''луд-ыда'' || ''луд-да''
|}

==== Кызытсе-шушаш жап ====
Кызытсе-шушаш жапысе койыш мут лица да чот дене вашталтеш. Тудын {{comment|шкет|единственный}} да {{comment|шуко|множественный}} чотысе куд лица сынже уло. Чыланат пеҥгыдемден каласыме да шӧрымӧ сынан лийыт.

Шӧрымӧ сыным ышташ кок чотысе кум лицан шӧрымӧ частицыже уло, а койыш мутшо чот денат, лица денат ок вашталт.

1 ден 2-шо {{comment|тодыш|спряжений}} кокласе йоыртем чыла чот да лица сыныште палдырна.

Шӧрымӧ сыныште 1-ше {{comment|тодышан|спряжениян}} койыш мут-влак неопреденный сынын ''-аш'' суффиксдыме муттӱҥжӧ дене пыта гын, почешыже муттӱҥысӧ {{comment|пералтышан|ударениян}} {{comment|йоҥйӱк|гласный}} дене келшышын ''е'', ''о'' але ''ӧ'' возалтеш.

{| class="wikitable"
! colspan="5" | I {{comment|тодыш|спряжений}}
|-
! rowspan="2" | Лица || colspan="2" | Пеҥгыдемден каласыме сын || colspan="2" | Шӧрымӧ сын
|-
! ед. ч. || мн. ч. || ед. ч. || мн. ч.
|-
| 1. || ''нал-ам'' || ''нал-ына'' || ''ом нал'' || ''она нал''
|-
| 2. || ''нал-ат'' || ''нал-ыда'' || ''от нал'' || ''ода нал''
|-
| 3. || ''нал-еш'' || ''нал-ыт'' || ''ок нал'' || ''огыт нал''
|-
! colspan="5" | II {{comment|тодыш|спряжений}}
|-
! rowspan="2" | Лица || colspan="2" | Пеҥгыдемден каласыме сын || colspan="2" | Шӧрымӧ сын
|-
! ед. ч. || мн. ч. || ед. ч. || мн. ч.
|-
| 1. || ''ойл-ем'' || ''ойл-ена'' || ''ом ойл-о'' || ''она ойл-о''
|-
| 2. || ''ойл-ет'' || ''ойл-еда'' || ''от ойл-о'' || ''ода ойл-о''
|-
| 3. || ''ойл-а'' || ''ойл-ат'' || ''ок ойл-о'' || ''огыт ойл-о''
|}

{| class="wikitable"
! colspan="2" | Таҥастарена:
|-
| ''ом сыр-е'' || ''ом кӱшт-ӧ''
|-
| ''от сыр-е'' || ''от кӱшт-ӧ''
|-
| ''ок сыр-е'' || ''ок кӱшт-ӧ''
|}

Кызытсе-шушаш жап койыш мут-влак тыгай {{comment|койышым|действийым}} ончыктат:
# Ойлымо жапыште лийшым: ''"Ончал йырваш, кузе пӱртӱс пеледеш!"- манеш Олю.'' (В. Иванов)
# Ойлымо деч вара лийшашым: ''Кок арня гыч икса шкенжын кеҥеж серышкыже туртын пура.'' (А. Асаев)
# Эреак лийын шогышым: ''Кеч-могай чонанат игым ыштен ончен кушта гын, ок коло: тудын вӱржӧ икшывыштыже ила.'' (С. Чавайн)

==== Эртыше жап ====
Эртыше жап койыш мут ойлымо деч ончыч лийше {{comment|койышым|действийым}} ончыкта. Эртыше жап сын кок тӱрлӧ: тыглай да йыжыҥан.
Тыглай эртыше жап ик койыш мут дене каласалтеш да кок тӱшкалан шелалтеш.
* икымше эртыше жап: ''тольо'', ''мане'', ''калачыш'';
* кокымшо эртыше жап: ''толын'', ''манын'', ''каласен''.

Йыжыҥан эртыше жап кок мут дене ышталтеш: иктыже - койыш мут, весыже частице. Мутлан: ''толеш ыле'', ''толеш улмаш'', ''толын ыле'', ''толын улмаш''.

===== Икымше эртыше жап =====
Икымше эртыше жап тӱрлӧ {{comment|тодышан|спряжениян}} койыш мут гыч тӱрлӧ йӧн дене ышталтеш.

{| class="wikitable"
! colspan="5" | I {{comment|тодыш|спряжений}}
|-
! rowspan="2" | Лица || colspan="2" | Пеҥгыдемден каласыме формо || colspan="2" | Шӧрымӧ формо
|-
! ед. ч. || мн. ч. || ед. ч. || мн. ч.
|-
| 1. || ''наль-ым'' || ''нал-на'' || ''шым нал'' || ''ышна нал''
|-
| 2. || ''наль-ыч'' || ''нал-да'' || ''шыч нал'' || ''ышда нал''
|-
| 3. || ''нал-е'' || ''наль-ыч'' || ''ыш нал'' || ''ышт нал''
|-
! colspan="5" | II {{comment|тодыш|спряжений}}
|-
! rowspan="2" | Лица || colspan="2" | Пеҥгыдемден каласыме формо || colspan="2" | Шӧрымӧ формо
|-
! ед. ч. || мн. ч. || ед. ч. || мн. ч.
|-
| 1. || ''ойл-ыш-ым'' || ''ойл-ыш-на'' || ''шым ойл-о'' || ''ышна ойл-о''
|-
| 2. || ''ойл-ыш-ыч'' || ''ойл-ыш-да'' || ''шыч ойл-о'' || ''ышда ойл-о''
|-
| 3. || ''ойл-ыш'' || ''ойл-ыш-т'' || ''ыш ойл-о'' || ''ышт ойл-о''
|}

Икымше эртыше жапын ышталтме ойыртемже:
# Икымше {{comment|тодышан|спряжениян}} койыш мутышто лица мучаш-влак чотым ончыктымо дене пырля жапымат каласен пуат. А кокымшо {{comment|тодышан|спряжениян}} койыш мут гыч икымше эртыше жап ''-ыш'' суффикс дене лиеш.
# Икымше спражениян койыш мутын муттӱҥысӧ пытартыш ''н'' але ''л'' {{comment|шкет|единственный}} чотысе чыла кум лицаште да {{comment|шуко|множественный}} чотысе 3-шо лицаште пушкыдын каласалтеш, мутлан: ''маньым'', ''маньыч'', ''ман(ь)е''.
# {{comment|Шуко|Множественный}} чотысе 1 ден 2-шо лицаште икымше {{comment|тодышан|спряжениян}} койыш мут тӱҥ мучашсе ''чк'', ''кт'', ''шк'', ''нч'' кучылталтмышла гыч ик согласныйже лектын возеш, мутлан: ''кочкаш'' - ''кочна'', ''кочда''; ''лекташ'' - ''лекна'', ''лекда''; ''мушкаш'' - ''мушна'', ''мушда''; ''шинчаш'' - ''шична'', ''шичда''.

===== Кокымшо эртыше жап =====
Кокымшо эртыше жап тыге ышталтеш:
* икымше {{comment|тодышан|спряжениян}} койыш мут тӱҥыш ''-ын'' суффикс ешаралтеш: ''луд-ын-ам'', ''луд-ын-ат'', ''луд-ын'';
* кокымшо {{comment|тодышан|спряжениян}} койыш мут тӱҥыш ''-ен (-эн)'' суффикс ушалтеш: ''шу-ен-ам'', ''шу-ен-ат'', ''шу-ен''; ''шу-эн-ам'', ''шу-эн-ат'', ''шу-эн''

Кокымшо эртыше жапын ышталтмыже:

{| class="wikitable"
! colspan="5" | Пеҥгыдемден каласыме сын
|-
! colspan="5" | Икымже {{comment|тодыш|спряжений}}
|-
! Лица || colspan="2" | Ед. ч. || colspan="2" | Мн. ч.
|-
| 1. || colspan="2" | ''нал-ын-ам'' || colspan="2" | ''нал-ын-на''
|-
| 2. || colspan="2" | ''нал-ын-ат'' || colspan="2" | ''нал-ын-да''
|-
| 3. || colspan="2" | ''нал-ын'' || colspan="2" | ''нал-ын-ыт''
|-
! colspan="5" | Кокымшо {{comment|тодыш|спряжений}}
|-
| 1. || ''ойл-ен-ам'' || ''шу-эн-ам'' || ''ойл-ен-на'' || ''шу-эн-на''
|-
| 2. || ''ойл-ен-ат'' || ''шу-эн-ат'' || ''ойл-ен-да'' || ''шу-эн-да''
|-
| 3. || ''ойл-ен'' || ''шу-эн'' || ''ойл-ен-ыт'' || ''шу-эн''
|-
! colspan="5" | Шӧрымӧ сын
|-
| rowspan="2" | 1. || colspan="2" | налын омыл || colspan="2" | налын онал (огынал)
|-
| colspan="2" | ойлен омыл || colspan="2" | ойлен онал (огынал)
|-
| rowspan="2" | 2. || colspan="2" | налын отыл || colspan="2" | налын одал (огыдал)
|-
| colspan="2" | ойлен отыл || colspan="2" | ойлен одал (огыдал)
|-
| rowspan="2" | 3. || colspan="2" | налын огыл || colspan="2" | налын огытыл
|-
| colspan="2" | ойлен огыл || colspan="2" | ойлен огытыл
|}

{| class="wikitable"
! Кызытсе-шушаш жап || I эртыше жап || II эртыше жап
|-
| ''луд-ына'' || ''луд-на'' || ''луд-ын-на''
|-
| ''уж-ына'' || ''уж-на'' || ''уж-ын-на''
|-
| ''тол-ына'' || ''тол-на'' || ''тол-ын-на''
|}

===== Йыжыҥан эртыше жап =====
Йыжыҥан эртыше жап тыге ышталтеш:
* кызытсе-шушаш жап койыш мут + ''ыле'' але ''улмаш'' частице: ''толам ыле'', ''толат ыле'', ''толеш ыле''; ''толам улмаш'', ''толат улмаш'';
* кокымшо эртыше жап койыш мут + ''ыле'' але ''улмаш'' частице: ''толынам ыле'', ''толынат ыле'', ''толыныт ыле''; ''толынам улмаш'', ''толынат улмаш'', т.м.

Мутлан: 1. ''Молгунам школыш утларакшым рвезе-влак '''погынат ыле'''.'' (А. Эрыкан) 2. ''Япык кугыза чодырашке кая да арня, кок арня '''коштеш улмаш'''.'' (С. Чавайн) 3. ''Землянке деч кумло ошкыл наре '''куржынна ыле''', адак волгенче волгалте.'' (И. Ломберский) 4. ''Аркамбалне ик колызо илен. Тудо телыже-кеҥежше Элнетыште колым кучен '''илен улмаш'''.'' (С. Чавайн)

== Негыз ==
* Марий йылме. Теорий. 5-9 класслан учебник. З.В. Учаев. 1993, Марий кнага савыктыш.
* Кыдалаш школлан йылме термин мутер. И.Г. Иванов. 2011, Ассоциация финно-угорских университетов. (Мутвундо)

[[af:Werkwoord]]
[[als:Verb]]
[[an:Verbo]]
[[ar:فعل]]
[[ast:Verbu]]
[[ay:Parliri]]
[[az:Feil]]
[[ba:Ҡылым]]
[[bat-smg:Veikruodis]]
[[be:Дзеяслоў]]
[[be-x-old:Дзеяслоў]]
[[bg:Глагол]]
[[br:Verb]]
[[bs:Glagoli]]
[[ca:Verb]]
[[cs:Sloveso]]
[[cv:Глагол]]
[[cy:Berf]]
[[da:Udsagnsord]]
[[de:Verb]]
[[dsb:Werb]]
[[el:Ρήμα]]
[[eml:Vêreb]]
[[en:Verb]]
[[eo:Verbo]]
[[es:Verbo]]
[[et:Tegusõna]]
[[eu:Aditz]]
[[fa:فعل]]
[[fi:Verbi]]
[[fo:Sagnorð]]
[[fr:Verbe]]
[[fy:Tiidwurd]]
[[gd:Gnìomhair]]
[[gl:Verbo]]
[[gv:Breear]]
[[he:פועל (בלשנות)]]
[[hi:क्रिया (व्याकरण)]]
[[hif:Verb]]
[[hr:Glagoli]]
[[hsb:Werb]]
[[hu:Ige]]
[[ia:Verbo]]
[[id:Verba]]
[[is:Sagnorð]]
[[it:Verbo]]
[[ja:動詞]]
[[jv:Tembung kriya]]
[[ka:ზმნა]]
[[kk:Етістік]]
[[km:កិរិយាសព្ទ]]
[[ko:동사 (품사)]]
[[la:Verbum (grammatica Latina)]]
[[li:Wèrkwaord]]
[[ln:Likelelo]]
[[lt:Veiksmažodis]]
[[ltg:Laikvuords]]
[[lv:Darbības vārds]]
[[mk:Глагол]]
[[ml:ക്രിയ (വ്യാകരണം)]]
[[mn:Үйл үг]]
[[ms:Kata kerja]]
[[nds:Verb]]
[[nds-nl:Waarkwoord]]
[[nl:Werkwoord]]
[[nn:Verb]]
[[no:Verb]]
[[oc:Vèrbe]]
[[os:Мивдисæг]]
[[pl:Czasownik]]
[[pnb:کرپا (گریمر)]]
[[pnt:Ρήμαν]]
[[pt:Verbo]]
[[qu:Ruray rimana]]
[[ro:Verb]]
[[ru:Глагол]]
[[rue:Часослова]]
[[sah:Туохтуур]]
[[se:Vearba]]
[[sh:Glagol]]
[[simple:Verb]]
[[sk:Sloveso]]
[[sl:Glagol]]
[[sq:Folja]]
[[sr:Глаголи]]
[[stq:Tiedwoud]]
[[sv:Verb]]
[[sw:Kitenzi]]
[[ta:வினைச்சொல்]]
[[tg:Феъл]]
[[th:คำกริยา]]
[[tl:Pandiwa]]
[[tr:Fiil]]
[[tt:Фигыль]]
[[uk:Дієслово]]
[[ur:فعل]]
[[vi:Động từ]]
[[wa:Viebe]]
[[war:Pan-unod]]
[[yi:צייטווארט]]
[[zh:动词]]
[[zh-yue:動字]]
