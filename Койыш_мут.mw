'''Глагол''' — действием ончыктышо [[ойлымаш ужаш]]. Глагол чот, лица, жап да наклонений дене вашталтеш. Ойлончышто глагол утларакше сказуемый лиеш.

Мутлан: 1. ''Шарлен кийыше кумда нуржо леве йӱр ден '''ужарга'''. Куандарыше сылне мурыжо пасу мучко йыр '''шарла'''.'' ([[Олык Ипай]]) 2. ''Порым палыметым '''ит шылте'''.'' (Калыкмут) 3. ''Туге шол, кажныжат ончылныжо улшо чыла чаракым '''сеҥынеже'''.'' (А. Асаев)

''Ужарга'', ''шарла'' — ед.ч., 3-шо л., кыз.-ш.ж., изъяв. накл. ''Ит шылте'' — ед.ч., 2-шо л., пов. накл. ''Сеҥынеже'' — ед.ч., 3-шо л., желат. накл.

== Глаголын спряженийже ==
Глаголын лица, чот, жап да наклонений дене вашталтмыжым '''спряжений''' маныт. Глаголын кызытсе-шушаш жапыште вашталтме ойыртемжылан кӧра кок спряженийым палемдат: икымше спряжений да кокымшо спряжений.

Кажне спряженийын шке лица мучашыже-влак улыт (нуно тыгодымак чотымат ончыктат).

Глаголын спряженийжым утларакше единственный чотысе 1-ше лица мучаш гыч пален налына:
* '''I спр. — -ам'''
* '''II спр. — -ем'''

{| class="wikitable"
! colspan="5" | Пеҥгыдемден каласыме сын
|-
! rowspan="2" | || colspan="2" | I спряжений || colspan="2" | II спряжений
|-
| colspan="2" | ''шинчаш'' — ''шинчам'' || colspan="2" | ''шинчаш'' — ''шинчем''
|-
! Лица || Ед. ч. || Мн. ч. || Ед. ч. || Мн. ч.
|-
| 1. || ''шинч-ам'' || ''шинч-ына'' || ''шинч-ем'' || ''шинч-ена''
|-
| 2. || ''шинч-ат'' || ''шинч-ыда'' || ''шинч-ет'' || ''шинч-еда''
|-
| 3. || ''шинч-еш'' || ''шинч-ыт'' || ''шинч-а'' || ''шинч-ат''
|-
! colspan="5" | Шӧрымӧ сын
|-
| 1. || ''ом шич'' || ''она шич'' || ''ом шинч-е'' || ''она шинч-е''
|-
| 2. || ''от шич'' || ''ода шич'' || ''от шинч-е'' || ''ода шинч-е''
|-
| 3. || ''ок шич'' || ''огыт шич'' || ''ок шинч-е'' || ''огыт шинч-е''
|}

== Глаголын неопределенный сынже ==
''Мом ышташ?'' да ''мом ыштыман?'' йодышлан вашмутым пуышо глагол-влакым неопределенный сынжан глагол маныт. Нуно действийым лӱмдат гына, чотым, лицам, жап ден наклоненийым огыт ончыкто.

Неопределенный сынан глаголын супиксше ''-аш'' да ''-ман'' лиеш, мутлан: ''толаш'', ''ойлаш'', ''толман'', ''ойлыман''.

''Каяш'', ''мияш'' гай глаголлаште супиксым чын муаш манын, нуным тыге вашталташ кӱлеш: ''кай-аш'', ''мий-аш''.

Неопределенный сынже глаголын чыла моло сынжым ыштыме негызлан шотлалтеш.

== Глаголын аклыме сынже ==
Южо глагол действийым каласымым аклен ончыкта. Ты ойыртем дене кок тӱшка палдырна: иктыже — ныжылге сын, весыже — игылтме сын. Нуным каласаш посна супикс-влак кучылталтыт.

Ныжылге сын ''-ал'', ''-алт'', ''-ылд'', ''-дал'', ''-ылдал'' супиксла дене ышталтеш, почешышт тыгак ''-ал'' супикс ешаралт кертеш, мутлан: 1. ''Кӱзальым — курык, волальым — олык, ошкылал колтышым вӱд воктен. Шоктале муро, кояле солык — угычын шинче вӱд кандалген.'' (С. Вишневский) 2. ''Моркин йыштак лудылдалеш.'' (Яныш Ялкайн) 3. ''Сергейын шола могырыштыжо полевой сумка кечалта.'' (Д. Орай) 4. ''Эше ынеж каласе вет, воштыл-воштыл толдалеш.'' (Д. Орай)

Игылтме сыным ''-ышт'' ден ''-алышт'' супикс-влак ыштат, мутлан: 1. ''А мый, шонет, таклан тыге кутырыштам.'' (А. Асаев) 2. ''Ӱстелтӧрыштӧ кум икшывыж дене яра шӱрым подылыштыт.'' (Я. Элексейн) 3. ''Сайпола вате ойго йӱкшӧ дене ятыр жап вӱдылыштӧ.'' (А. Эрыкан)

Ныжылге да игылтме сынан глагол-влак чыла жап ден наклоненийыште каласалтыт, мутлан: ''малдалеш'', ''малдале'', ''малдалын'', ''малдал'', ''малдалнеже'', ''почаҥыштеш'', ''почаҥыште'', ''почаҥыштын'', ''почаҥышт'', ''почаҥыштнеже''.

== Глаголын наклоненийже ==
Наклонений — чынак лийше але чынак лийдыме, тыгак ышташ кӱштымӧ, шонымо действийым каласаш полшышо {{comment|йылмылончыш сын|грамматический формо}}. Мутлан: ''тунемам'' — чын лийше действий, ''ом тунем'' — чынак лийдыме действий, ''тунем'' — кӱштымӧ действий (чын лиймыже пале огыл), ''тунемнем'' — шонымо действий (но ышталтеш але ок ышталт — пале огыл).

Нине ойыртемым каласен пуаш марий йылмын посна йӧнжӧ (мутмучаш ден супикс) уло, садлан кум наклоненийым палемдаш лиеш:
* изъявительный
* повелительный
* желательный

=== Изъявительный наклонений ===
Изъяснительный наклонений чын лийше але чынак лийдыме действийым каласен пуа. Тудын чыла чот, лица да жап сынже уло. Мутлан: 1. ''Мардеж '''шӱшка''' тумна йӱк дене, урем '''лӱшка''' - кугу пайрем.'' (Олык Ипай) 2. ''Йӧратымаш чеверлыкым '''ок терге'''.'' (А. Бик) 3. ''Чолпан ден Даша пӧрт гыч кид кученак '''лектыч'''. Окалче эскерен ончен кодо.'' (А. Асаев) 4. ''Пушеҥге-влак ужар сывыным '''чиен шогалыныт''', нарашта лышташышт дене ваш-ваш '''мутланат'''.'' ([[Майоров-Шкетан|М. Шкетан]])

{| class="wikitable"
! colspan="2" | Таҥастарыза:
|-
! кыз.-ш. ж. || I эрт. ж.
|-
| ''луд-ына'' || ''луд-на''
|-
| ''луд-ыда'' || ''луд-да''
|}

==== Кызытсе-шушаш жап ====
Кызытсе-шушаш жапысе глагол лица да чот дене вашталтеш. Тудын единственный да множественный чотысе куд лица сынже уло. Чыланат пеҥгыдемден каласыме да шӧрымӧ сынан лийыт.

Шӧрымӧ сыным ышташ кок чотысе кум лицан шӧрымӧ частицыже уло, а глаголжо чот денат, лица денат ок вашталт.

1 ден 2-шо спряжений кокласе йоыртем чыла чот да лица сыныште палдырна.

Шӧрымӧ сыныште 1-ше спряжениян глагол-влак неопреденный сынын ''-аш'' супиксдыме муттӱҥжӧ дене пыта гын, почешыже муттӱҥысӧ {{comment|пералтышан|ударениян}} {{comment|йоҥйӱк|гласный}} дене келшышын ''е'', ''о'' але ''ӧ'' возалтеш.

{| class="wikitable"
! colspan="5" | I спр.
|-
! rowspan="2" | Лица || colspan="2" | Пеҥгыдемден каласыме сын || colspan="2" | Шӧрымӧ сын
|-
! ед. ч. || мн. ч. || ед. ч. || мн. ч.
|-
| 1. || ''нал-ам'' || ''нал-ына'' || ''ом нал'' || ''она нал''
|-
| 2. || ''нал-ат'' || ''нал-ыда'' || ''от нал'' || ''ода нал''
|-
| 3. || ''нал-еш'' || ''нал-ыт'' || ''ок нал'' || ''огыт нал''
|-
! colspan="5" | II спр.
|-
! rowspan="2" | Лица || colspan="2" | Пеҥгыдемден каласыме сын || colspan="2" | Шӧрымӧ сын
|-
! ед. ч. || мн. ч. || ед. ч. || мн. ч.
|-
| 1. || ''ойл-ем'' || ''ойл-ена'' || ''ом ойл-о'' || ''она ойл-о''
|-
| 2. || ''ойл-ет'' || ''ойл-еда'' || ''от ойл-о'' || ''ода ойл-о''
|-
| 3. || ''ойл-а'' || ''ойл-ат'' || ''ок ойл-о'' || ''огыт ойл-о''
|}

{| class="wikitable"
! colspan="2" | Таҥастарена:
|-
| ''ом сыр-е'' || ''ом кӱшт-ӧ''
|-
| ''от сыр-е'' || ''от кӱшт-ӧ''
|-
| ''ок сыр-е'' || ''ок кӱшт-ӧ''
|}

Кызытсе-шушаш жап глагол-влак тыгай действийым ончыктат:
# Ойлымо жапыште лийшым: ''"Ончал йырваш, кузе пӱртӱс пеледеш!"- манеш Олю.'' (В. Иванов)
# Ойлымо деч вара лийшашым: ''Кок арня гыч икса шкенжын кеҥеж серышкыже туртын пура.'' (А. Асаев)
# Эреак лийын шогышым: ''Кеч-могай чонанат игым ыштен ончен кушта гын, ок коло: тудын вӱржӧ икшывыштыже ила.'' (С. Чавайн)

==== Эртыше жап ====
Эртыше жап глагол ойлымо деч ончыч лийше действийым ончыкта. Эртыше жап сын кок тӱрлӧ: тыглай да йыжыҥан.
Тыглай эртыше жап ик глагол дене каласалтеш да кок тӱшкалан шелалтеш.
* икымше эртыше жап: ''тольо'', ''мане'', ''калачыш'';
* кокымшо эртыше жап: ''толын'', ''манын'', ''каласен''.

Йыжыҥан эртыше жап кок мут дене ышталтеш: иктыже - глагол, весыже частице. Мутлан: ''толеш ыле'', ''толеш улмаш'', ''толын ыле'', ''толын улмаш''.

===== Икымше эртыше жап =====
Икымше эртыше жап тӱрлӧ спряжениян глагол гыч тӱрлӧ йӧн дене ышталтеш.

{| class="wikitable"
! colspan="5" | I спр.
|-
! rowspan="2" | Лица || colspan="2" | Пеҥгыдемден каласыме формо || colspan="2" | Шӧрымӧ формо
|-
! ед. ч. || мн. ч. || ед. ч. || мн. ч.
|-
| 1. || ''наль-ым'' || ''нал-на'' || ''шым нал'' || ''ышна нал''
|-
| 2. || ''наль-ыч'' || ''нал-да'' || ''шыч нал'' || ''ышда нал''
|-
| 3. || ''нал-е'' || ''наль-ыч'' || ''ыш нал'' || ''ышт нал''
|-
! colspan="5" | II спр.
|-
! rowspan="2" | Лица || colspan="2" | Пеҥгыдемден каласыме формо || colspan="2" | Шӧрымӧ формо
|-
! ед. ч. || мн. ч. || ед. ч. || мн. ч.
|-
| 1. || ''ойл-ыш-ым'' || ''ойл-ыш-на'' || ''шым ойл-о'' || ''ышна ойл-о''
|-
| 2. || ''ойл-ыш-ыч'' || ''ойл-ыш-да'' || ''шыч ойл-о'' || ''ышда ойл-о''
|-
| 3. || ''ойл-ыш'' || ''ойл-ыш-т'' || ''ыш ойл-о'' || ''ышт ойл-о''
|}

Икымше эртыше жапын ышталтме ойыртемже:
# Икымше спряжениян глаголышто лица мучаш-влак чотым ончыктымо дене пырля жапымат каласен пуат. А кокымшо спряжениян глагол гыч икымше эртыше жап ''-ыш'' супикс дене лиеш.
# Икымше спражениян глаголын муттӱҥысӧ пытартыш ''н'' але ''л'' единственный чотысе чыла кум лицаште да множественный чотысе 3-шо лицаште пушкыдын каласалтеш, мутлан: ''маньым'', ''маньыч'', ''ман(ь)е''.
# Множественный чотысе 1 ден 2-шо лицаште икымше спряжениян глагол тӱҥ мучашсе ''чк'', ''кт'', ''шк'', ''нч'' кучылталтмышла гыч ик согласныйже лектын возеш, мутлан: ''кочкаш'' - ''кочна'', ''кочда''; ''лекташ'' - ''лекна'', ''лекда''; ''мушкаш'' - ''мушна'', ''мушда''; ''шинчаш'' - ''шична'', ''шичда''.

===== Кокымшо эртыше жап =====
Кокымшо эртыше жап тыге ышталтеш:
* икымше спряжениян глагол тӱҥыш ''-ын'' супикс ешаралтеш: ''луд-ын-ам'', ''луд-ын-ат'', ''луд-ын'';
* кокымшо спряжениян глагол тӱҥыш ''-ен (-эн)'' супикс ушалтеш: ''шу-ен-ам'', ''шу-ен-ат'', ''шу-ен''; ''шу-эн-ам'', ''шу-эн-ат'', ''шу-эн''

Кокымшо эртыше жапын ышталтмыже:

{| class="wikitable"
! colspan="5" | Пеҥгыдемден каласыме сын
|-
! colspan="5" | Икымже спряжений
|-
! Лица || colspan="2" | Ед. ч. || colspan="2" | Мн. ч.
|-
| 1. || colspan="2" | ''нал-ын-ам'' || colspan="2" | ''нал-ын-на''
|-
| 2. || colspan="2" | ''нал-ын-ат'' || colspan="2" | ''нал-ын-да''
|-
| 3. || colspan="2" | ''нал-ын'' || colspan="2" | ''нал-ын-ыт''
|-
! colspan="5" | Кокымшо спряжений
|-
| 1. || ''ойл-ен-ам'' || ''шу-эн-ам'' || ''ойл-ен-на'' || ''шу-эн-на''
|-
| 2. || ''ойл-ен-ат'' || ''шу-эн-ат'' || ''ойл-ен-да'' || ''шу-эн-да''
|-
| 3. || ''ойл-ен'' || ''шу-эн'' || ''ойл-ен-ыт'' || ''шу-эн''
|-
! colspan="5" | Шӧрымӧ сын
|-
| rowspan="2" | 1. || colspan="2" | налын омыл || colspan="2" | налын онал (огынал)
|-
| colspan="2" | ойлен омыл || colspan="2" | ойлен онал (огынал)
|-
| rowspan="2" | 2. || colspan="2" | налын отыл || colspan="2" | налын одал (огыдал)
|-
| colspan="2" | ойлен отыл || colspan="2" | ойлен одал (огыдал)
|-
| rowspan="2" | 3. || colspan="2" | налын огыл || colspan="2" | налын огытыл
|-
| colspan="2" | ойлен огыл || colspan="2" | ойлен огытыл
|}

{| class="wikitable"
! Кызытсе-шушаш жап || I эртыше жап || II эртыше жап
|-
| ''луд-ына'' || ''луд-на'' || ''луд-ын-на''
|-
| ''уж-ына'' || ''уж-на'' || ''уж-ын-на''
|-
| ''тол-ына'' || ''тол-на'' || ''тол-ын-на''
|}

===== Йыжыҥан эртыше жап =====
Йыжыҥан эртыше жап тыге ышталтеш:
* кызытсе-шушаш жап глагол + ''ыле'' але ''улмаш'' частице: ''толам ыле'', ''толат ыле'', ''толеш ыле''; ''толам улмаш'', ''толат улмаш'';
* кокымшо эртыше жап глагол + ''ыле'' але ''улмаш'' частице: ''толынам ыле'', ''толынат ыле'', ''толыныт ыле''; ''толынам улмаш'', ''толынат улмаш'', т.м.

Мутлан: 1. ''Молгунам школыш утларакшым рвезе-влак '''погынат ыле'''.'' (А. Эрыкан) 2. ''Япык кугыза чодырашке кая да арня, кок арня '''коштеш улмаш'''.'' (С. Чавайн) 3. ''Землянке деч кумло ошкыл наре '''куржынна ыле''', адак волгенче волгалте.'' (И. Ломберский) 4. ''Аркамбалне ик колызо илен. Тудо телыже-кеҥежше Элнетыште колым кучен '''илен улмаш'''.'' (С. Чавайн)

== Негыз ==
* Марий йылме. Теорий. 5-9 класслан учебник. З.В. Учаев. 1993, Марий кнага савыктыш.

[[ltg:Laikvuords]]

[[af:Werkwoord]]
[[als:Verb]]
[[an:Verbo]]
[[ar:فعل]]
[[ast:Verbu]]
[[ay:Parliri]]
[[az:Feil]]
[[bat-smg:Veikruodis]]
[[be:Дзеяслоў]]
[[be-x-old:Дзеяслоў]]
[[bg:Глагол]]
[[br:Verb]]
[[bs:Glagoli]]
[[ca:Verb]]
[[cs:Sloveso]]
[[cv:Глагол]]
[[cy:Berf]]
[[da:Udsagnsord]]
[[de:Verb]]
[[el:Ρήμα]]
[[en:Verb]]
[[eo:Verbo]]
[[es:Verbo]]
[[et:Tegusõna]]
[[eu:Aditz]]
[[fa:فعل]]
[[fi:Verbi]]
[[fo:Sagnorð]]
[[fr:Verbe]]
[[fy:Tiidwurd]]
[[gd:Gnìomhair]]
[[gl:Verbo]]
[[gv:Breear]]
[[he:פועל]]
[[hi:क्रिया (व्याकरण)]]
[[hif:Verb]]
[[hr:Glagoli]]
[[hsb:Werb]]
[[hu:Ige]]
[[ia:Verbo]]
[[id:Verba]]
[[is:Sagnorð]]
[[it:Verbo]]
[[ja:動詞]]
[[jv:Tembung kriya]]
[[ka:ზმნა]]
[[kk:Етістік]]
[[ko:동사 (품사)]]
[[la:Verbum (grammatica Latina)]]
[[li:Wèrkwaord]]
[[ln:Likelelo]]
[[lt:Veiksmažodis]]
[[lv:Darbības vārds]]
[[mk:Глагол]]
[[ml:ക്രിയ (വ്യാകരണം)]]
[[mn:Үйл үг]]
[[ms:Kata kerja]]
[[nds:Verb]]
[[nds-nl:Waarkwoord]]
[[nl:Werkwoord]]
[[nn:Verb]]
[[no:Verb]]
[[oc:Vèrbe]]
[[os:Мивдисæг]]
[[pl:Czasownik]]
[[pnb:کرپا (گریمر)]]
[[pnt:Ρήμαν]]
[[pt:Verbo]]
[[qu:Ruray rimana]]
[[ro:Verb]]
[[ru:Глагол]]
[[sah:Туохтуур]]
[[se:Vearba]]
[[sh:Glagol]]
[[simple:Verb]]
[[sk:Sloveso]]
[[sl:Glagol]]
[[sq:Folja]]
[[sr:Глаголи]]
[[stq:Tiedwoud]]
[[sv:Verb]]
[[sw:Kitenzi]]
[[ta:வினைச்சொல்]]
[[th:คำกริยา]]
[[tl:Pandiwa]]
[[tr:Fiil]]
[[uk:Дієслово]]
[[vi:Động từ]]
[[wa:Viebe]]
[[war:Pan-unod]]
[[yi:צייטווארט]]
[[zh:动词]]
[[zh-yue:動字]]
