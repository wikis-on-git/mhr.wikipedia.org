{{Кылме}}
'''17 Кылме''' — [[григориан кечышот]] почеш идалыкын 321-ше (кужемдыме ийлаште 322) кечыже. Идалык пытыме марте 44 кече кодеш.
== Пайрем-влак ==
* Студент-влакын тӱнямбалсе кечышт палемдалтеш. 
* {{Флагификаций|Россий}} Участковый-влакын пайремышт.
== Лӱмгече ==
Аникей, Меркурий, Никандр, Симон да Григорий – влакын лӱмгечышт.
== Мо лийын ==
''Тыгак ончо: [[:Категорий:17 Кылме Мо лийын]]''
* [[1757]] ий — Петербургышто художество институтым почмо.
* [[1869]] ий — Пуш-влаклан ийын эрташ Суэцкий каналым почыныт.
* [[1948]] ий — «Аврора» крейсерым сер воктене шогалтеныт.
== Кӧ шочын ==
''Тыгак ончо: [[:Категорий:17 Кылме Кӧ шочын]]''
* [[1925]] — Анатолий Иванович Мосунов, почеламутчо, Кугу Ачаэл Сарын ветеранже. [[У Торъял кундем]]ысе Антоново ял гыч. Сылнымут тӱняште кугу кӱкшытыш шуын: 10 сборникше савыкталтын. Ятыр марий поэтын произведенийыштым рушлашке кусарен.
* [[1922]] ий — Клавдия Ивановна Козлова, шанче пашаеҥ. Кӱшыл шинчымашым Москосо кугыжаныш университетыште налын. 1947-ше ийыште марий калыкын историйжым, тӱвыражым шымлаш тӱҥалын. 50 наре научный пашан авторжо. Тудын пашаже-влак кокла гыч поснак марий калыкын этногенез йодыш дене кылдадтше эн кугу пашажым шотлаш лиеш. Тиде суапле пашажлан кугыжаныш чап танык денат палемдалтын. Историй шанче доктор, профессор. 
* [[1936]] ий — Евгений Степанович Стариков, семлызе, Россий Федерацийысе тӱвыран сулло пашаеҥже. Татарстан Республикыште шочын. Йошкар-Оласе сем училищым, вара пединститутым тунем пытарен. 1963-шо ий гыч Юлсер оласе музык школын вуйлатышыжлан тыршаш тӱҥалын.  120 наре произведенийын авторжо, баян да фортепианолан 14 пьесе сборникым, 3 муро сборникым луктын.
* [[1941]] ий — Михаил Кузьмич Семёнов, эмлызе, Россий Федерацийын сулло эмлызыже. Татарстан Республикыште шочын. Озаҥысе мединститутым тунем лекме деч вара Марий Элыш толын: [[У Роҥго кундем]]ын тӱҥ санитар эмлызылан 31 ий тыршен. Тиде суапле пашажлан ятыр чап танык дене палемдалтын.
* [[1950]] ий — Людмила Николаевна Хохлова, актриса, Марий Элын сулло артисткыже. Медведево кундем Азаново селаште шочын. Паша корныжо 1980-ше ийыште Марий сем театрыште тӱҥалын, а кок ий гыч тудо Перьм оласе опер да балет театрышке куснен. Вердин «Травиатыштыже» Виолеттан, Глинкан «Иван Сусаниныштыже» Антонидан рольым устан чоҥен. Людмила Николаевна Марий опер да балет театр денат кылым куча.
* [[1954]] ий — Сергей Витальевич Гуляев, спортсмен, Россий Федерацийын сулло тренерже. Йошкар-Олаште шочын-кушкын. Ятыр спорт школлаште  дзюдо дене тренерлан тыршен. Тудын тунемшыже-влак кокла гыч нылытынже Россий Федерацийын чемпионжо лӱмым сулен. Сергей Витальевич дзюдо дене Совет Ушем сборныйын тренер-влак ушемыштат лийын. 
== Кӧ колен ==
''Тыгак ончо: [[:Категорий:17 Кылме Кӧ колен]]''

== Калык пале ==
Никандр да Еремейын кечыже. Ожно ты кечын пöрт кöргыштак шинченыт, амал деч посна уремыш лекташ тыршен огытыл. Вес йÿламат шуктеныт: еҥлан тулым пуэн огытыл – чырамат, сортамат шылтеныт. 
{{commonscat|17 November}}

[[Категорий:17 Кылме]]
