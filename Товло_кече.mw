'''Товло́ кече''' — йӧратымаш кече, [[5 Вӱдшор]]лан марий-влак пайремлат. Тиде пайрем темлалтеш гына, калык коклаште але эше шарлен огыл.
== Негызлыме нерген ==
[[2011]] ийыште [[Марий Эл Радио]] эфирыштыже темлымашым луктын: [[марий]]-влаклан шке йӧратымаш кечым эртараш. Католик йӱла почеш Йӧратымаш кече [[Шнуй Валентинын кечыже|Шнуй Валентинын кечыжлан]] [[14 Пургыж]]ышто пайремлалтеш, руш-влак [[9 сӱрем]]ыште Пётр ден Феврониян кечыштым йӧратымаш кечылан ойыреныт, а марий-влакын йӧратымаш нерген эн мотор историйлан «Салика» произведений шотлалтеш. Икымше гана «Салика» спектакль [[1938]] ийыште [[5 Вӱдшор|Вӱдшор тылзын 5-ше кечынже]] сценыште шындалтын.

== Лӱм нерген ==
Радиом колыштшо-влак коклаште йодыштмаш эртаралтын, кузе тиде пайремым лӱмдаш. «Йӧратымаш кече» лӱм 14 февраль дене кылдалтын, «Марий йӧратымаш кече» - шотлан ок тол. Ты жапыште [[Марий Эл (газет)|Марий Эл газетыште]] [[Санян Вачи]] дене «Чоным пыштен ыштыме паша чоным огеш кошто» интервью лектын. Тушто кумдан палым мурызо, артист, режиссер Санян Вачи ик тошто мутым шарналта — товло — чын йӧратымаш.
{{Цитате|Йӧратымаш але тошто марла — ''товло'', тӱрлӧ сынан... Пӧръеҥ ден ӱдырамаш коклаште нине кум куат иканаште улыт гын, тиде чын йӧратымаш — ''товло''.}}

== Тыгак ончо ==
* [[Шнуй Валентинын кечыже]]
* [[Шупшалалтмаш кече]]
* [[Ӧндалалтмаш кече]]

[[Категорий:Марий пайрем-влак]]
