{{Палыме еҥ
 |лӱм                 = Евгений Иванович Романов
 |оригинал лӱм        = Евгений Романов
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Евгений Иванович Романов
 |тыршымаш алан       = [[серызе]], [[журналист]]
 |шочын               = 10.03.1948
 |шочмо вер           = [[РСФСР]], [[Марий АССР]], [[Килемар кундем]], [[Аргамач (Килемар кундем)|Аргамач]] ял
 |гражданство         = {{Флагификаций|Совет Ушем}} <br /> {{Флагификаций|Россий}}
 |подданство          = 
 |колен               = 
 |колымо вер          = 
 |пелаш               = 
 |йоча-влак           = 
 |чап пӧлек да премий = 
 |сайт                = 
 |Commons             = 
}}

'''Евгений Романов''' (Евгений Иванович Романов) ({{Шочын|1948|03|10}}, [[РСФСР]], [[Марий АССР]], [[Килемар кундем]], [[Аргамач (Килемар кундем)|Аргамач]] ял) — [[руш]] [[серызе]], [[журналист]], [[Россий Журналист-влак ушем]]ын йыжъеҥже. 
 
== Илыш корныжо ==
Евгений Романов [[1948]] ийын [[10 ӱярня|ӱярня тылзын 10-шо кечынже]] [[Марий АССР]] [[Килемар кундем]] [[Аргамач (Килемар кундем)|Аргамач]] ялеш шочын. Кыдалаш школым Шернурышто пытарен. Вигак [[Юлкундемысе чодыра-техник институт]]ыш (кызыт [[Юлкундемысе технологический университ]]ет) пурен, но тунем шуктен огыл. [[Н.К. Крупская лӱмеш Марий кугыжаныш педагогике институт|Н.К. Крупская лӱмеш МГПИ-н]] историко-филологический факультетшым пытарымек, У Торъялысе «Сельская новь» газет редакцийыш пашаш каен. Варажым Оршанка Медведево районласе, шуко тиражан газет редакцийлаште ыштен.

Е. Романов школышто тунеммыж годым возаш тӱҥалын. А технический институтын кокымшо курсыштыжо производственный практикыште студент-влак кидвозышан кок номер «Весна» журналым луктыныт, тушко тӱҥалше авторын почеламутшо-влак, прозыжо да эсогыл критике статьяжат пуреныт. Икмыняр жап гыч тудо Патефон лӱман ойлымашым возен да [[Марийская правда (газет)|«Марийская правда»]] газетыш колтен. Возымаш чер дене «черланымек», тунеммыжым шуэн , тунемаш коштдымыжлан тудым институт гыч луктыныт. А возымаш сомылым кӱлеш семын пединститутышто тунеммыж годым ончалын.

«Просто рыжий март» лӱман книгажын кидвозышыжым тудын деч ондакше портфельжыге шолыштыныт улмаш, а вара поэт С. Вишневскийлан кудалтен коденыт. Е. Романов тӱҥ шотышто мыскара да койдарчык ойлымаш-влакым возкала. Нуно периодике печатьыште, ты шотышто [[Пачемыш (журнал)|«Пачемыш»]] журналыштат, ий еда лекше «Дружба» альманахыштат савыкталтыныт.
1979 ийыште Е. Романов Москваште самырык сатирик ден мыскараче-влакын Россий кумдыкан семинарыштышт лийын. Тудын паша саскаж семын «Тысяча и одна улыбка» тӱшка сборник лектын, тушко Е. Романовын ик ойлымашыже пурен. Возымыжо тыгак Ленинградысе «Нева» журналыште печатлалтын.

1984 ийыште «Приват-доцент по дублёнкам» кокымшо книгам савыктен. Кыдалаш да кугурак ийготан йоча-влаклан «Жаковы шишки» книгам луктын. Южо возымыжым Е. Дудник шоялӱм дене савыктен.

Журналист ушемын йыжынъеҥже, вич книган авторжо. Кызыт Медведево районысо Пемба посёлкышто ила.

== Тӱҥ произведенийже-влак ==
* Просто рыжий март : рассказы. Йошкар-Ола, 1973. 96 с.
* Зеленая каша : юмор, сатира. Йошкар-Ола, 1979. 112 с.
* Приват-доцент по дубленкам : юмор, и сатир рассказы. Йошкар-Ола, 1984. 224 с.
* Жаковы шишки : рассказы. Йошкар-Ола, 1989. 176 с.
* Рассказы // Короткие встречи. Йошкар-Ола, 2001. С. 209—232.
* Ямы, кутеж и сознание : рассказ // Русское слово Марий Эл. Йошкар-Ола, 2004. С. 220—232.
* Так, наверно, всегда было : рассказ // Дружба. Время пить херши... Йошкар-Ола, 2007. С. 60—73.

== Илышыже да творчествыже нерген литератур ==
* Ятманов Л. Смеяться, право, не грешно // Молодой коммунист. 1979. 4 апр.
* Брыль С. «Любители короткого пути» // Мар. правда. 1979. 21 окт.
* Ятманов Л. Смех — дело серьезное // Молодой коммунист. 1984. 16 окт.
* Краткая биогр. справка // Русское слово Марий Эл. Йошкар-Ола, 2004. С. 220.
* [https://drive.google.com/file/d/10xXFllqEUItvk-ZNT9xjX8yHH4ojb1Jz/view МБЭ. Йошкар-Ола, 2007. С. 304.]

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 527-528.]

[[Категорий:Руш серызе-влак]]
