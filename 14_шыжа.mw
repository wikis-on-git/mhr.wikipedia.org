{{Шыжа}}

'''14 шыжа''' (14 октябрь) — [[григориан кечышот]] почеш идалыкын 287-ше (кужемдыме ийлаште — 288-ше) кечыже. Идалык пытыме марте 78 кече кодеш.

== Пайрем да памятный дате-влак ==
* [[Покро кече]].
* [[Файл:Earth flag PD.jpg|25px]] Тӱнямбал стандарт кече.

== Лӱмгече ==
Шыжа тылзын латнылымше кечынже Анания, Вера, Мария, Александр, Михаил, Пётр, Георгий, Роман, Николай–влакын лӱмгечышт.  

== Событий-влак ==
''Тугак ончо: [[:Категорий:Шыжа тылзын 14 кечысе событий-влак]]''
* [[1843]] — Мендельсонын сӱан маршыше икымше гана йоҥгалтын.
* [[1851]] — «Рейтер» увер агентстве почылтын.
* [[1926]] — Алан Милнын «Винни-Пух» книгаже ош тӱням ужын. 

== Шочыныт ==
''Тугак ончо: [[:Категорий:Шыжа тылзын 14 кечынже шочшо-влак]]''
* [[1930]] — Римма Васильевна Петрова, туныктышо да сылнымут пашаеҥ, Россий Федерацийысе школын сулло туныктышыжо. Шкеже тудо [[Кужэҥер кундем]] [[Саламатнур]] ялыште шочын-кушкын. Пашам [[Шернур кундем]]ысе [[Кускин]] школышто ыштен: завуч, вуйлатышат лийын. Сылнымут тÿняштат Римма Васильевна изи огыл кÿкшытыш шуын: ойлымаш-влакым возен. Тунемшыже-влак уста педагогым кызытат порын шарнат. 
* [[1954]] — Юрий Захарович Петров, тазалык аралтыш пашаеҥ. Тудо [[Морко кундем]] Кугу Шоръялыште шочын-кушкын. Паша корныжо Россий Федерацийысе илышкыл страхований фондын Марий пӧлкаж дене кылдалтын. Эмлыме пашаштат Юрий Захарович кугу пагалымашым сулен. Мер сомылым шуктымаште гын, тудынат надырже изи огыл.
* [[1958]] — Валентин Семёнович Губеев, Марий Эл республикын сулло тренерже. [[Пошкырт Эл]]ысе [[Мишкан кундем]] гыч. Кушыл шинчымашым Крупская лӱмеш марий кугыжаныш институтышто налын. Паша корныжо Звениговысо йоча да самырык спорт школышто тӱҥалын. Валентин Семеновичын тунемшыже-влак кокла гыч ятырынже [[спорт мастер]] лӱмымат суленыт. 
* [[1967]] — [[Светлана Дмитриевна Григорьева]], [[журналист]] да сылнымутчо, [[Марий Эл тӱвыран сулло пашаеҥже]], мурсем аланыште «Тукалтем мо окнатым?», «Йоча пагыт», «Шыма студенточка» да эше ятыр мурылан почеламутым возышо семын чапланен. [[Шернур кундем]] Йошкар-Памаш ялыште шочын.  Ончыч [[Ямде лий (газет)|«Ямде лий» газетын]] пашаеҥже лийын гын, кызыт [[Ончыко (журнал)|«Ончыко» журнал]] редакцийыште тырша. Икмыняр жап «Кече» журналынат пашаеҥже лийын. Светлана Дмитриевна кугуеҥ-влаклан 2 почеламут ойпогым пӧлеклен, йоча-влаклан «Пырысиге мыр-мыр-мыр» да «Сото кандывуй» книгам чумырен. Тыгак Светлана мыланна кусарыше семын палыме.  Тудо эстон йылме гыч 2 книгам кусарен. Тудын ятыр почеламутшылан композитор-влак сеемым келыштареныт.

== Коленыт ==
''Тугак ончо: [[:Категорий:Шыжа тылзын 14 кечынже колышо-влак]]''

== Калык пале ==
* '''Покро кечын''' ожно шуко сӱаным ыштеныт, кушкын шушо ӱдыр-влак Шнуй [[Юмынава]] деч марлан каяш йодын кумалыныт. Тиде кече деч вара ӱдырамаш-влак икте-весе дек унала коштыт, кидпашам ыштат. 

{{commonscat|14 October}}

[[Категорий:14 шыжа]]
