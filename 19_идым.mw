{{Идым}}

'''19 идым''' (19 сентябрь) — [[григориан кечышот]] почеш идалыкын 262-шо (кужемдыме ийлаште — 263-шо) кечыже. Идалык пытыме марте 103 кече кодеш.

== Пайрем да памятный дате-влак ==
{{Флагификаций|Россий}} — Саркуралым ыштыше – оружейникын – кечыже.

== Лӱмгече ==
* Кирилл, Макар, Михаил, Иван да Архип-влакын лӱмгечышт

== Событий-влак ==
''Тугак ончо: [[:Категорий:Идым тылзын 19 кечысе событий-влак]]''
* [[1648]] — шымлызе Флорен Перье [[йыръюжын темдыме куатше]] – давленийже уло манын опыт гоч пеҥгыдемден.
* [[1888]] — Бельгийыште икымше моторлык конкурс эртен.

== Шочыныт ==
''Тугак ончо: [[:Категорий:Идым тылзын 19 кечынже шочшо-влак]]''
* [[1941]] — Нина Павловна Сёмушкина, вольык ончышо. [[Курыкмарий кундем]]ыште шочын. 1960-шо ий гычак тудо колхоз пашаште шуаралташ тӱҥалын, Жданов-Мосолов лӱмеш колхозын презе ончышыжлан 16 ий тыршен: Марий республикын эн сай вольык ончышо лӱмым ик гана веле огыл сулен. Россий Федераций кӱшыл погынын депутатше лийын. Суапле пашажлан «Знак Почёта» орден дене палемдалтын. 
* [[1950]] — Евгений Николаевич Трудолюбов, муниципал вуйлатыше, Марий Элын сулло / ял озанлык пашаеҥже. [[Юлсер кундем]] [[Сотнур]] селаште шочын. 24 ий Карл Маркс лӱмеш – «Шайра кундем» колхоз вуйлатышылан тыршыме деч вара админстрацийышке куснен да тыштат 6 ий вуйлатышылан тыршен. 10 ий Марий Эл кугыжаныш погынын депутатше лийын.
* [[1958]] — Любовь Николаевна Коровина, туныктыш пашаеҥ. Татарстан Республикыште шочын. Тудо мыланна Марий Элын сулло туныктыш пашаеҥже лӱм дене палыме. 2002-шо ий гыч уста туныктышо Йошкар-Оласе строительный техникумын вуйлатышыжлан шогалын. Суапле пашажлан ятыр чап танык дене палемдалтын.
* [[1966]] — Юрий Александрович Синьковский, артист, [[Марий Эл Республикын Калык артистше]]. Йошкар-Олашке талантан артист 1990-ше ийыште толын: руш академтеатрыште, телевиденийыште шуаралташ тӱҥалын. Ий еда [[Козьмодемьянск]] олаште эртыше «Бендериада» мыскара фестивальыште Остап Бендерын рольжым устан чоҥа. Андрей Миронов лӱмеш актёр муро конкурсын лауреатше лӱмым 3 гана сулен.

== Коленыт ==
''Тугак ончо: [[:Категорий:Идым тылзын 19 кечынже колышо-влак]]''

== Калык пале ==
* '''Архангел Михаилын кечыже'''. Тиде кечын кугу пашам тарватыман огыл улмаш. Эрдене гын тыгай калыкпалым эскереныт: пушеҥгылаште пöрш палдырна гын, шушаш теле чот луман лиеш.  Шопке лышташ кумык кавозеш гын, йӱштö телылан, комдык возеш гын – левылан.

{{commonscat|19 September}}

[[Категорий:19 идым]]
