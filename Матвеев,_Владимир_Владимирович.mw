{{Палыме еҥ
 |лӱм                 = Владимир Владимирович Матвеев
 |оригинал лӱм        = Володя Матвеев
 |сӱрет               = Володя Матвеев 26 июля 2014.jpg
 |сӱретын лопкытшо    = 250px
 |возымаш             = Володя Матвеев концертыште. 2014 ий.<br /> ''П. Васильевын фотожо.''
 |шочмаш дене лӱм     = 
 |тыршымаш алан       = [[мурызо]], радиовӱдышӧ, драматург, [[серызе]], [[почеламутчо]]
 |шочын               = 27.05.1989
 |шочмо вер           = [[Марий АССР]], [[Юлсер кундем]] [[Отымбал]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |йоча-влак           = Владислава ӱдыржӧ да Дамир эргыже
 |чап пӧлек да премий = [[Марий Эл Республикысе М. Шкетан лӱмеш Кугыжаныш премий]] (2013)
 |сайт                = http://v-matveev.ru/
 |Commons             = 
}}

'''Володя Матвеев''' (Владимир Владимирович Матвеев) ({{Шочын|1989|05|27}}, [[Марий АССР]], [[Юлсер кундем]] [[Отымбал]] ял) — марий [[мурызо]], радиовӱдышӧ, [[серызе]], [[почеламутчо]], [[драматург]], [[журналист]], сценарист, [[Марий Эл Республикысе М. Шкетан лӱмеш Кугыжаныш премий]]ын лауреатше (2013).

== Илыш корно ==
Володя Матвеев [[Юлсер кундем]] [[Порат]] ялшотан илемын [[Отымбал]] ялыште шочын-кушкын. Пӧтъял тунемме рӱдерыште кыдалаш шинчымаш дене пырля музык шинчымашым налын: баян дене шокташ тунемын. [[Марий кугыжаныш университет]]ыш журналистлан тунемаш пурымек [[Марий Эл Радио]]шко пашам ышташ толын. Тидын годымак Володя шкенжым эстрада мурызо да драматург семын терга. Пелашан, [[2010]] ийыште Саида лӱман ӱдырым налын, [[2011]] ийыште Владислава ӱдыржӧ шочын, а [[2013]] ийыште пелашыже тудлан кокымшо йочам пӧлеклен. 2015 ийыште Володям Марий Эл Радион тӱҥ редакторжылан шогалтат.

== Паша ==
Марий Эл Радиошто лукшо редакторлан пашам ышта, "Поэтъял", "Ӱмыргорно", "Коҥга тӱр воктене" да эше ятыр передачым ямдыла да вӱда.

== Мурызо семын ==
Муро-влакым 9-ше классыште тунеммыж годым мураш тӱҥалын. Вячеслав Осипов мурызо да семлызе дене палыме лиймеке, тудын дене пырля икмыняр мурым йоҥгалтарашлан ямдылен. 2005 ийыште кугу сценыш лектын. 2008 ий гыч моло автор-влакын возымо почеламутышт да семышт дене муро-влакым луктеш. [[Алена Яковлева]] мурызо дене «Касарыдыме сулык» ныжыл мурым йоҥгалтара. Тиде дуэт [[Марий Эл Радио]]н йодыштмашыж почеш тудо жапыште «Идалыкын эн чапле дуэтше» лӱмым сула. Ты жапыштак шке возымо почеламутшылан мурым мураш тӱҥалеш, концертлашке моткоч чӱчкыдын коштеш. Гастроль дене [[Татарстан]], [[Пошкырт Эл]], [[Свердловск вел]], [[Виче вел]] марте шуеш.

[[2010]]-[[2011]] ийла гыч [[Анатолий Зарецких]] дене икмыняр гана чолга дуэтым чоҥа, пырля ятыр кундемыш гастроль дене тарванат, пырля [[Йошкар-Ола]]ште кугу концертым шындат. Тиде жап гыч Володя Матвеевын муро-влакыштыже калык сем деке шӱмаҥмаш шижалташ тӱҥалеш. Куштымаш [[такмак]]-влакым ямдыла, «Куэрлаште» мурым луктеш. Варажым «Куэрлаште» мурылан профессиональный клипым луктеш.

== Драматургий ==
* «Марпа» монодраме, [[2012]] ийыште [[Вӱдшор]] тылзын [[Марий самырык театр]] тудым шынден.
* «Ош тӱняш толмо годым» [[2013]] ий.
* «Кугечылан йӱр" [[2013]] ий. [[Марий самырык театр]] тудым шынден.

== Муро-влак ==
* Володя Матвеев - Унам-влаклан<br />
* Володя Матвеев - Тыге лиеш мо йӧраташ?!<br />
* Володя Матвеев - Икымше лум<br />
* Володя Матвеев - Шем шинчан таҥем<br />
* Володя Матвеев - Тылат мурем<br />
* Володя Матвеев - Мый толам тый декет<br />
* Володя Матвеев - Шыманрак шинчашкет ончынем<br />
* Володя Матвеев да [[Анатолий Зарецких]] - Сагынет гын... <br />
* Володя Матвеев, [[Эльвира Трифонова]], [[Анатолий Зарецких]], [[Лилия Петухова]], [[Артур Евремов]] - Чоным почын мурена <br />
* Володя Матвеев да [[Наташа Пушкина]] - Йӱржӧ йӱреш
* Володя Матвеев - Йӧратен шынденам
* Володя Матвеев - «Кече тый улат»<br />

== Сеҥымаш-влак ==
* [[2012]] ийыште «Эн сай пьеса» номинацийыште марий драматургий конкурсышто «Марпа» пьеса дене икымше верым налын.

== Ешартыш увер-влак ==
* [http://kidsher.ru/ustalyk_shlysh_tudyn_chonyshtyzho_ila/ Усталык шӱлыш тудын чоныштыжо ила…]

==Кылвер-влак==
* [http://vk.com/volodya_matveev «Вконтакте» сайтыште Володя Матвеевын лаштыкше]
* [http://v-matveev.ru/ Володя Матвеевын сайтше]

[[Категорий:Марий мурызо-влак]]
[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий М. Шкетан лӱмеш Кугыжаныш премийын лауреатше-влак]]
[[Категорий:Марий Эл Радио]]
