{{Палыме еҥ
 |лӱм                 = Владимир Владимирович Матвеев
 |оригинал лӱм        = Володя Матвеев
 |сӱрет               = Володя Матвеев 26 июля 2014.jpg
 |сӱретын лопкытшо    = 300px
 |возымаш             = Володя Матвеев концертыште. 2014 ий.<br /> ''П. Васильевын фотожо.''
 |шочмаш дене лӱм     = 
 |тыршымаш алан       = [[мурызо]], радиовӱдышӧ, драматург, [[серызе]], [[почеламутчо]]
 |шочын               = 27.05.1989
 |шочмо вер           = [[Марий АССР]], [[Юлсер кундем]] [[Отымбал]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          =Россий 
 |колен               = 
 |колымо вер          = 
 |ача                 = 
 |ава                 = 
 |пелаш               = Лира
 |йоча-влак           = Владислава, Дамир, Амира
 |чап пӧлек да премий = [[Марий Эл Республикысе М. Шкетан лӱмеш Кугыжаныш премий]] (2013)
[[Олык Ипай лӱмеш сылнымут, тӱвыра да сымыктыш пашаште Марий Эл Республикысе самырык-влаклан Кугыжаныш премий]]  (2020)
 |Commons             = 
}}

'''Володя Матвеев''' (Владимир Владимирович Матвеев) ({{Шочын|1989|05|27}}, [[Марий АССР]], [[Юлсер кундем]] [[Отымбал]] ял) — марий [[мурызо]], радиовӱдышӧ, [[серызе]], [[драматург]], [[журналист]], сценарист, [[Марий Эл Республикысе М. Шкетан лӱмеш Кугыжаныш премий]]ын лауреатше (2013), Олык Ипай лӱмеш сылнымут, тӱвыра да сымыктыш пашаште Марий Эл Республикысе самырык-влаклан Кугыжаныш премийын лауреатше (2020).

== Илыш корныжо ==
Володя Матвеев [[Юлсер кундем]] [[Порат]] ялшотан илемын [[Отымбал]] ялыштыже вич шочшан ешеш шочын-кушкын.Отымбал школышто тÿҥалтыш класслаште тунемын, 6-шо класс гыч Пöтъял тунемме рÿдерыш куснен. Тушто тÿҥалтыш музык шинчымашым налын: баян дене шокташ тунемын (туныктышо – Геннадий Анатольевич Романов). Школ пеленсак сылнымут кружокышто шке возымо мастарлыкшым терген (туныктышо – Нина Павловна Синичкина). Шке шочмо ялысе культура пöрт пелен самодеятельностьыштат шуаралтын, мураш да кушташ кумылаҥын (тӱвыра пӧрт вуйлатыше - Галина Алексеевна Дмитриева). Икманаш, сылнымут да муро тӱня дек йӧратымаш тудын шочмо Отымбал клубыш коштмыжо да Пӧтъял тунемме рӱдерыште тунеммыж годым ылыжын. 

=== Паша ===
2007- ий гыч "Марий Эл Радиошто" пашам ышта. Ончыч тунемме-производственный практикым эртен, вара пашаш налыныт.  

2007-ше ий гыч - корреспондент; 

2012-шо ий гыч - сем редактор; 

2015-ше ий гыч - тӱҥ редактор. 

Ончыч "Поэтъял", "Коҥгадӱр воктене", "Шӱдыран кастене" да эше ятыр передачым ямдылен. 2010-шо ий гыч "Ӱмыргорно" передачым вӱда. Журналистике аланыште тыршымыжым кӱкшын аклен, Марий Эл Республикысе тӱвыра, печать да калык-влакын пашашт шотышто министерствын Чап Таныкше (2020), Марий Эл Республикысе Виктерын Чап Таныкше (2015), [[Марий Эл Республикысе Олык Ипай лӱмеш Кугыжаныш самырыктукым премий|Олык Ипай лӱмеш сылнымут, тӱвыра да сымыктыш пашаште Марий Эл Республикысе самырык-влаклан Кугыжаныш премийже]] (2020) дене палемденыт. Россий Федерацийысе Кугыжаныш Думын Депутатше-влакат тиде пашажлан Таумутым кучыктеныт: Лариса Николаевна Яковлева (2015), Светлана Юрьевна Солнцева (2020).  

2020-шо ийыште Сар Ветеран Наталья Александровна Иванова нерген "Ӱмыргорно" передаче кышкарыште ямдылыме радиоочеркше Россий кӱкшытысӧ "Российын Патриотшо-2020" конкурсышто сеҥыше-влак радамыш логалын (III-шо степенян Лауреат). 

2020-шо ийыште "Марий Эл Радион" пашаеҥже-влак В.Аптулаев да Ж.Фёдорова дене пырля Кугу Сеҥымашлан 75 ий темме лӱмеш да Марий Эл Республикын 100 ияш лӱмгечыже вашеш ямдылыме передаче-влаклан [[Марий Эл Республикысе Олык Ипай лӱмеш Кугыжаныш самырыктукым премий|Олык Ипай лӱмеш сылнымут, тӱвыра да сымыктыш пашаште Марий Эл Республикысе самырык-влаклан Кугыжаныш премийже]] дене палемдалтын. 

=== Мурызо семын ===
Эше Отымбал школын туналтыш класслаштыже тунемме годым верысе тувыра портыш коштын да ансамбльыште шуаралтын. Солист семынат икмыняр мурым мурен. 2000-шо ийышт Потъял тунемме рудерыште 9-ше классыште тунеммыж годым мураш тӱҥалын. Вячеслав Осипов мурызо да семлызе дене палыме лиймеке, тудын дене пырля икмыняр мурым йоҥгалтарашлан ямдылен. 2005 ийыште кугу сценыш лектын. 2008 ий гыч моло автор-влакын возымо почеламутышт да семышт дене муро-влакым луктеш. Алена Яковлева мурызо дене «Касарыдыме сулык» ныжыл мурым йоҥгалтара. Тиде дуэт [[Марий Эл Радио]]н йодыштмашыж почеш тудо жапыште «Идалыкын эн чапле дуэтше» лӱмым сула. Ты жапыштак шке возымо почеламутшылан мурым мураш тӱҥалеш, концертлашке моткоч чӱчкыдын коштеш. Гастроль дене [[Татарстан]], [[Пошкырт Эл]], [[Свердловск вел]], [[Виче вел]] марте шуеш.

[[2010]]-[[2011]] ийла гыч [[Анатолий Зарецких]] дене икмыняр гана чолга дуэтым чоҥа, пырля ятыр кундемыш гастроль дене тарванат, пырля [[Йошкар-Ола]]ште кугу концертым шындат. Тиде жап гыч Володя Матвеевын муро-влакыштыже калык сем деке шӱмаҥмаш шижалташ тӱҥалеш. Куштымаш [[такмак]]-влакым ямдыла, «Куэрлаште» мурым луктеш. Варажым «Куэрлаште» мурылан профессиональный клипым луктеш.

== Театр постановко-влак ==
* «Марпа» моноспектакль, [[2012]] ий, [[Марий самырык театр]].
* «Ош тӱняш толмо годым» [[2013]] ий, Курыкмарий драме театр.
*"Ава капитал", 2020 ий, М.Шкетан лумеш драме театр.

== Муро-влак: ==
* Володя Матвеев — Унам-влаклан.
* Володя Матвеев — Тыге лиеш мо йӧраташ?!
* Володя Матвеев — Икымше лум.
* Володя Матвеев — Шем шинчан таҥем.
* Володя Матвеев — Тылат мурем.
* Володя Матвеев — Мый толам тый декет.
* Володя Матвеев — Шыманрак шинчашкет ончынем.
* Володя Матвеев да [[Анатолий Зарецких]] — Сагынет гын... 
* Володя Матвеев, [[Эльвира Трифонова]], [[Анатолий Зарецких]], [[Лилия Петухова]], [[Артур Евремов]] — Чоным почын мурена.
* Володя Матвеев да [[Наташа Пушкина]] — Йӱржӧ йӱреш.
* Володя Матвеев — Йӧратен шынденам.
* Володя Матвеев — «Кече тый улат».

== Чап ==
*«Ший памаш» финно-угор калык кокласе эстраде муро фестивальын III-шо степенян Лауреатше (2011).
*Марий Эл Республикысе кугыжаныш погынын Таумутшо (2011).
*[[Марий Эл Республикысе М. Шкетан лӱмеш Кугыжаныш премий]] (2013).
*Марий Эл Республикысе Виктерын ЧАП ТАНЫКше - радиовещанийыш надырым пыштымылан (2015)
*Тӱшка увер кыл-влак коклаште эртаралтше "РОССИЙЫН ПАТРИОТШО - 2020" конкурсын III-шо степенян Лауреатше (2020). (АРХАНГЕЛЬСК ола)
*[[Марий Эл Республикысе Олык Ипай лӱмеш Кугыжаныш самырыктукым премий|Олык Ипай лӱмеш сылнымут, тӱвыра да сымыктыш пашаште Марий Эл Республикысе самырык-влаклан Кугыжаныш премий]] (2020)

==Кылвер-влак==
* [http://vk.com/volodya_matveev «Вконтакте» сайтыште Володя Матвеевын лаштыкше.]
* [http://kidsher.ru/ustalyk_shlysh_tudyn_chonyshtyzho_ila/ Усталык шӱлыш тудын чоныштыжо ила…]

[[Категорий:Марий мурызо-влак]]
[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий М. Шкетан лӱмеш Кугыжаныш премийын лауреатше-влак]]
[[Категорий:Марий Эл Радио]]
