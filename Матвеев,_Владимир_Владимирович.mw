{{Палыме еҥ
 |лӱм               = Володя Матвеев
 |оригинал лӱм   = Владимир Владимирович Матвеев
 |сӱрет          = Matveev romantic.jpg
 |сӱретын лопкытшо           = 250px
 |возымаш          = 
 |шочмаш дене лӱм = 
 |тыршымаш алан = [[мурызо]], радиовӱдышӧ, драматург
 |шочын    = 1989 27 Ага
 |шочмо вер   = {{флагификаций|Марий Эл}}, [[Юлсер кундем]]
 |гражданство      = {{флагификаций|Россий}}
 |йоча-влак             = Владислава ӱдыржӧ да Дамир эргыже
 |чап пӧлек да премий = 
 |сайт             = http://v-matveev.ru/
 |Commons          = 
}}
'''Владимир Матвеев''', калыкыште утларак '''Володя Матвеев''' семын палыме ([[27 Ага]] [[1989]] ий, [[Юлсер кундем]] Отымбал ял) — марий [[мурызо]], радиовӱдышӧ, [[серызе]], [[почеламутчо]], драматург, журналист. [[Марий Эл Радио]]што [[2007]] ий гыч пашам ышта. 

==Биографий==
[[Файл:Matveevmayt esh.jpg|200px|thumb|left|Володя Саида пелашыж да Влада ӱдыржӧ дене]]
Володя Матвеев [[Юлсер кундем]] [[Порат]] ялшотан илемын [[Отымбал]] ялыште шочын-кушкын. Пӧтъял тунемме рӱдерыште кыдалаш шинчымаш дене пырля музык шинчымашым налын: баян дене шокташ тунемын. [[Марий кугыжаныш университет]]ыш журналистлан тунемаш пурымек [[Марий Эл Радио]]шко пашам ышташ толын. Тидын годымак Володя шкенжым эстрада мурызо да драматург семын терга. Пелашан, [[2010]] ийыште Саида лӱман ӱдырым налын, [[2011]] ийыште Владислава ӱдыржӧ шочын, а [[2013]] ийыште пелашыже тудлан кокымшо йочам пӧлеклен. 2015 ийыште Володям Марий Эл Радион тӱҥ редакторжылан шогалтат.

==Паша==
Марий Эл Радиошто лукшо редакторлан пашам ышта, "Поэтъял", "Ӱмыргорно",  "Лӱмгече календарь", "Коҥга тӱр воктене" да эше ятыр передачым ямдыла да вӱда.

==Мурызо семын==
Муро-влакым 9-ше классыште тунеммыж годым мураш тӱҥалын. Вячеслав Осипов мурызо да семлызе дене палыме лиймеке, тудын дене пырля икмыняр мурым йоҥгалтарашлан ямдылен. 2005 ийыште кугу сценыш лектын. 2008 ий гыч моло автор-влакын возымо почеламутышт да семышт дене муро-влакым луктеш. [[Алена Яковлева]] мурызо дене «Касарыдыме сулык» ныжыл мурым йоҥгалтара. Тиде дуэт [[Марий Эл Радио]]н йодыштмашыж почеш тудо жапыште «Идалыкын эн чапле дуэтше» лӱмым сула. Ты жапыштак шке возымо почеламутшылан мурым мураш тӱҥалеш, концертлашке моткоч чӱчкыдын коштеш. Гастроль дене [[Татарстан]], [[Пошкырт Эл]], [[Свердловск вел]], [[Виче вел]] марте шуеш.

[[2010]]-[[2011]] ийла гыч [[Анатолий Зарецких]] дене икмыняр гана чолга дуэтым чоҥа, пырля ятыр кундемыш гастроль дене тарванат, пырля [[Йошкар-Ола]]ште кугу концертым шындат. Тиде жап гыч Володя Матвеевын муро-влакыштыже калык сем деке шӱмаҥмаш шижалташ тӱҥалеш. Куштымаш [[такмак]]-влакым ямдыла, «Куэрлаште» мурым луктеш. Варажым «Куэрлаште» мурылан профессиональный клипым луктеш.
[[Файл:Matveev.jpg|200px|thumb|Володя Матвеев концертыште мурымыж годым]]

== Драматургий ==
* «Марпа» монодраме, [[2012]] ийыште [[Вӱдшор]] тылзын [[Марий самырык театр]] тудым шынден.
* «Ош тӱняш толмо годым» [[2013]] ий.
* «Кугечылан йӱр" [[2013]] ий. [[Марий самырык театр]] тудым шынден.

==Муро-влак==
* Володя Матвеев - Унам-влаклан<br />
* Володя Матвеев - Тыге лиеш мо йӧраташ?!<br />
* Володя Матвеев - Икымше лум<br />
* Володя Матвеев - Шем шинчан таҥем<br />
* Володя Матвеев - Тылат мурем<br />
* Володя Матвеев - Мый толам тый декет<br />
* Володя Матвеев - Шыманрак шинчашкет ончынем<br />
* Володя Матвеев да [[Анатолий Зарецких]] - Сагынет гын... <br />
* Володя Матвеев, [[Эльвира Трифонова]], [[Анатолий Зарецких]], [[Лилия Петухова]], [[Артур Евремов]] - Чоным почын мурена <br />
* Володя Матвеев да [[Наташа Пушкина]] - Йӱржӧ йӱреш
* Володя Матвеев - Йӧратен шынденам
* Володя Матвеев - «Кече тый улат»<br />

==Сеҥымаш-влак==
* [[2012]] ийыште «Эн сай пьеса» номинацийыште марий драматургий конкурсышто «Марпа» пьеса дене икымше верым налын.

==Ешартыш увер-влак==
* [http://kidsher.ru/ustalyk_shlysh_tudyn_chonyshtyzho_ila/ Усталык шӱлыш тудын чоныштыжо ила…]
==Кылвер-влак==
* [http://vk.com/volodya_matveev «Вконтакте» сайтыште Володя Матвеевын лаштыкше]
* [http://v-matveev.ru/ Володя Матвеевын сайтше]

[[Категорий:Марий мурызо-влак]]
[[Категорий:Марий Эл Радио]]
