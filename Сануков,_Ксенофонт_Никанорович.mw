'''Санук Миконор Синопон''' ([[руш йылме|рушла]] ''Ксенофонт Никанорович Сануков'') — кумдан палыме [[мер]] пашаеҥ, [[шанчызе]], профессор, [[эртымгорно]] [[шанче]] доктор. Тудо [[1935]] ий [[5 пургыж]]ыште [[Курыкмарий кундем]] Носола ялеш шочын.

Ятыр ий годсек марий калыкын да кундемын эртыме корныжым шымла. Кужу жап [[Марий Эл]]ын вузлаштыже эртымгорным, политологийым да моло предметымат туныкта.

Пытартыш жапыште [[1930 ийла|30-шо ийласе]] шучко туткар пагыт нерген моткоч шуко пашам савыктен, але марте луктын каласаш лийдыме йыжыҥ дене палдарен.

[[Сталин культ]] жапысе жертве-влакым шарныме «[[Мемориал]]» ушемым вуйлата. Туткарыш логалше ятыр еҥын поро лӱмжым калыклан пӧртылташ полшен.

[[Марий ушем|«Марий ушем»]] мер толкынын шочмо годсесак тудо ты организацийын ик эн чулым да виктарен шогышо еҥже.

Кызыт Миконор Синопон [[Марий кугыжаныш университет]]ыште [[Ачамланде эртымгорно]] кафедрым вуйлата.

2005 ийыште [[С.Г. Чавайн лӱмеш Кугыжаныш премийын лауреатше]] лийын.

=== Негыз ===
* Марла календарь 1995.

[[Категорий:Марий шанчызе-влак]]
[[Категорий:С.Г. Чавайн лӱмеш Кугыжаныш премийын лауреатше-влак]]
