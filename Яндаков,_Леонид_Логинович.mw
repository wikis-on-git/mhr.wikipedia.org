'''Леонид Яндак''' (Леонид Логинович Яндаков) [[1933|1933]] ийыште [[Морко район|Морко районысо]] [[Шӱргыял|Шӱргыялеш]] шочын. Морко педучилищыште да Марпединститутышто шинчымашым поген. Школышто, [[Юлсер|Юлсер]] да [[Морко|Морко]] ронолаште, комсомол Марий обкомышто, [[Марий коммуна|"Марий коммуна"]] газет редакцийыште, [[Марий радио|Марий радиошто]] да [[Марий телевидений|телевиденийыште]], угыч "Марий коммуна" газет редакцийыште тыршен.

[[1975|1975]] ийыште [[Ончыко|"Ончыко"]] журналеш "Сар кыша" повестьше лектын. 80—90 ийлаште "Марий коммуна" газетеш "Печкалтше тымык" повестьше, ятыр очеркше савыкталтыныт.

Калык театрь "Пеледыш пайрем", "Воштылаш гын, воштылаш", Марий кугыжаныш театр "Тулык ава", "Пусаксолаште томаша", "Пелчан кугыжа" пьесыже-влак почеш спектакльлам шынденыт. [[Морко|Моркышто]] ила.

"Чоткар" ден "Мамич Бердей" романым возымыжлан 2003 ийыште Л.Яндак Марий Эл Республикысе Чавайн лӱмеш кугыжаныш премийже дене палемдалтын.

2008 ийыште "Онар" роман-трилогийже Эстонийысе родо-тукым калык-влак программын Литератур премийже дене палемдалтын.

==Негыз==
* [[Ончыко|Ончыко]] [[2000|2000]] № 1.

[[Category:!Main category|Яндаков, Леонид Логинович]]
[[Category:Марий писатель|Яндаков, Леонид Логинович]]
