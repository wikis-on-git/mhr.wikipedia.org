'''Вӱд по́ло''' — команде дене таҥасыме спорт тӱрлык. Кок команде вӱдыштӧ иен мечым тавалышын капкашке пурташ тыршат. Модмаш бассейныште эрта. 
[[File:Peterac.jpg|Five meter penalty shooting|left|220px|thumb|Вӱд поло. [[Пенальти]]м кырат.]]
== Модмаш нерген ==
Ик команде деч иканаште модмашшке шым еҥ ушна. Куд модшо да ик [[капкаорол]]. Ийымаш упшын тӱсшым шеревам кудалтен ойырат. Капкаорол-влак 1 але 13, тыгеак 15 номеран йошкар тӱсан упшым чийышаш улыт. Командылаште модмаш годым модшо-влак коклаште вашталтыш лийын кертеш.

Модмаш ныл ужаш гыч шога. Олимпийысе вӱд поло модмашыште ик ужаш 8 минут шуйна. Модмашым кӱчык жаплан шогалтат гын, жап шотлымашымат шогалтат. Ик командын кидыштыже мече 30 секунд деч шукырак лийышаш огыл. Кажне гана кунам ик команде мечым тавалышын капка велышкыж кудалтен голым пурташ тырша, секундомерын ончыктымыжым ӱштыт, да мече кучымо жапым ноль гыч шотлаш тӱҥалыт. Командылан мечым кучашлан угыч 30 секундо пуалтеш. Кажне команде тӱҥ жапыште минуто кужытан кок тайм-аутым да ешарыме жапыште ик тайм-аутым налын кертеш. Но лач мечым кучышо команде гына тайм-аутым налын кертеш. 

Командын ик модшыжо капкаорол пашам шукта. Тудо гына мечым кок кид дене кучен кертеш. Моло модшо-влак дене таҥастарымашште капкаорол пасун шке пелыштыже эре лийышаш. 

Модшо-влак пасым пуен шке йолташыштлан меым колтен кертыт, лиеш, мечым ончылнет шӱкен, ончыко ияш. Кӧ мечым ок кучо, тудым тӱкаш ок лий. Кунам {{comment|орол модшо|игрок защиты}} мечым кучышо еҥ валке кержалтеш, тудлан мечым вӱд йымалне кучаш ок лий. Кугу йоҥлышым ыштымылан модшым 20 секундлан але тавалышын атаке пытыме марте вӱд гыч луктыт. Штраф жап эртымеке спортсмен угыч бассейныш пӧртылеш. Йоҥлыш кугу огыл гын эрыкан кудалтымашлан йӧным пуат. Эрыкан кудалтымашым тавалышын капкашкыжат колтен кертыт, капка мӱндырнӧ гын пас-влак дене мечым модылтат. Вӱд поло модмашште уло вич метрын правилыже. штраф кудалтымаш-влак капка деч вич метр тораште эртат. Тыгай кудалтымаш жапым шуйкалыде эртышаш. 
Тыгеак, 3 кораҥдымашым налше спортсмен ийымаш упшыжым кудашеш да анык модшо-влакын теҥгылыш модмаш пытыме марте шинчеш. 

== Эртымгорно ==
[[File:William Wilson ISHOF.jpg|thumb|200px|Вильям Вилсон, вӱд поло модмашым шонен лукшо.]]
Вӱд поло модмашым [[XIX курым]] мучашште [[Кугу Британий|Великобританийыште]] илыше спортсмен Вильям Вилсон шонен луктын. Негызеш [[регби]] модмашым налын. Тӱҥалтышште модшо-влак мече верч кредалыныт, мечым поген налашлан тавалышым вӱд йымалне кученыт. Капкаорол пасушто (вӱдыштӧ) огыл лийын, вет мечым серыш пышташ тыршеныт, капкаорол серым арален шоген.Тачысе сыным модмаш XIX курымын 80-ше ийлаштыже налын.

Вӱд поло дене шуко эллаште модыт, но эн кугу пагалымашым модмаш [[Венгрий]]ыште да ондаксе [[Югославий]]ыште сулен.

Олимпиадын программышкыж вӱд поло ик эн ончыч пурен, [[1900]] ийыште. Ӱдырамаш-влак [[2000]] ий гыч таҥасаш тӱҥалыныт. Пӧръеҥ-влак кокласе вӱд поло дене тӱнямбал чемпионат [[1973]] ий гыч эрта, Ӱдырамаш-влак коклаште - [[1986]] ий гыч.

== Тыгеак ончо ==
* [[Вӱд спорт тӱрлык дене тӱнямбал чемпионат]]

[[Категорий:Спорт тӱрлык-влак]]

[[af:Waterpolo]]
[[an:Waterpolo]]
[[ar:كرة الماء]]
[[az:Su polosu]]
[[be:Воднае пола]]
[[be-x-old:Воднае пола]]
[[bg:Водна топка]]
[[bs:Vaterpolo]]
[[ca:Waterpolo]]
[[cs:Vodní pólo]]
[[da:Vandpolo]]
[[de:Wasserball]]
[[el:Υδατοσφαίριση]]
[[en:Water polo]]
[[eo:Akvopilko]]
[[es:Waterpolo]]
[[et:Veepall]]
[[eu:Waterpolo]]
[[fa:واتر پولو]]
[[fi:Vesipallo]]
[[fr:Water-polo]]
[[gd:Uisge-polo]]
[[gl:Wáter-polo]]
[[he:כדורמים]]
[[hr:Vaterpolo]]
[[hu:Vízilabda]]
[[id:Polo air]]
[[is:Sundknattleikur]]
[[it:Pallanuoto]]
[[ja:水球]]
[[ka:წყალბურთი]]
[[ko:수구]]
[[kv:Васяр]]
[[lb:Waasserball]]
[[lij:Ballaneuo]]
[[lt:Vandensvydis]]
[[lv:Ūdenspolo]]
[[mk:Ватерполо]]
[[ml:വാട്ടർ പോളോ]]
[[mr:वॉटर पोलो]]
[[nds:Waterball]]
[[nl:Waterpolo]]
[[no:Vannpolo]]
[[pl:Piłka wodna]]
[[pt:Polo aquático]]
[[ro:Polo pe apă]]
[[ru:Водное поло]]
[[sh:Vaterpolo]]
[[simple:Water polo]]
[[sk:Vodné pólo]]
[[sl:Vaterpolo]]
[[sr:Ватерполо]]
[[sv:Vattenpolo]]
[[ta:நீர் போலோ]]
[[th:โปโลน้ำ]]
[[tl:Polong pantubig]]
[[tr:Sutopu]]
[[uk:Водне поло]]
[[ur:واٹر پولو]]
[[zh:水球]]
[[zh-yue:水球]]
