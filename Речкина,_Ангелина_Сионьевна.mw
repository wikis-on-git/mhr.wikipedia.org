'''Ангелина Речкина''' (3 Сорла 1959 ий, Курыкмарий кундем Тошто Тарашнур ял) — курыкмарла йоҥгалтарыше [[мурызо]], тӱвыра пашаеҥ. Марий Эл Республикысе тӱвыран сулло пашаеҥже.

==Тунеммаш==
Йошкар-Олаште 1 номеран музыкально-художественный школ-интернатым, вара [[1978]] ийыште музыкальный училищым да Куйбышевский кугыжаныш тӱвыра институтым тунем лектын.
==Паша==
Бауманский лицей пелен верланыше йоча сымыктыш школышто вуйлатышылан ышта, «Узоры» мурышо да куштышо йоча ансамбльым вуйлата. Жапын-жапын концертлаште  курыкмарий муро-влакым йоҥгалтара, тӱҥ шотышто калык муро да калыкыште моткоч сайын палыме муро-влакым йоҥгалтара.
==Еш==
* Пелашыже  — [[семлызе]], [[семмастар]], лӱмлӧ баянист, Марий Эл Республикысе да Россий Федерацийысе тӱвыран сулло пашаеҥже Сергей Речкин.
* Эргыже — кумдан палыме [[марий]] [[мурызо]], «Полярная звезда» группын ончычсо солистше [[Речкин, Александр Сергеевич|Александр Речкин]]
[[Категорий:Марий мурызо-влак]]
