{{Ӱярня}}

'''24 ӱярня''' (24 март) — [[григориан кечышот]] почеш идалыкын 83-шо (кужемдыме ийлаште — 84-ше) кечыже. Идалык пытыме марте 282 кече кодеш.

== Пайрем да памятный дате-влак ==
* {{флагификаций|ООН}} — [[Туберкулёз]] чер ваштареш кучедалме тӱнямбалсе кече
* {{флагификаций|Пакистан}} — Пакистан кече
* {{флагификаций|Уганда}} — Пушеҥге-влакым шындыме кече

== Лӱмгече ==
* Католик лӱм-влак: Екатерина, Макартан, Симон.
* Танле (православный) лӱм-влак: Василий, Евфимий, Епимах, Патрикий, Пионий, Софроний.

== Событий-влак ==
''Тугак ончо: [[:Категорий:Ӱярня тылзын 24 кечысе событий-влак]]''
* [[1801]] ий — Павел Первый кугыжам пуштыныт.
* [[1802]] ий — Англий гыч изобретатель Ричард Тревитик паровозым ыштымылан патентым налын.
* [[1882]] ий — Роберт Кох туберкулёз бактерийым муымыж нерген увертарен.
* [[1898]] ий — Америкыште икымше автомобильым ужаленыт.

== Шочыныт ==
''Тугак ончо: [[:Категорий:Ӱярня тылзын 24 кечынже шочшо-влак]]''
* [[1912]] ий — [[Олык Ипай]], марий поэт. Чын лӱмжӧ — Ипатий Степанович Степанов. Марий сылнымутлан у шӱлышым, у сыным пуртымыжлан тудым [[Сергей Чавайн]] дене тӧр шындат. Олык Ипай лӱмеш марий комсомол шке жапыштыже [[Олык Ипай лӱмеш премий|премийым]] пеҥгыдемден. Кызыт гын тудо Олык Ипай лӱмеш самырык-влаклан кугыжаныш премий маналтеш. 
* [[1942]] ий — Иванова, Зоя Константиновна, тӱвыра да туныктыш пашаеҥ, [[Марий Эл Республикысе тӱвыран сулло пашаеҥже]]. [[Поранча кундем]] [[Олор]] ялыште шочын. 1979-ше ий гыч тудо Марий кугыжаныш педагогик институтышто тыршаш тӱҥалын. 40 наре шанче пашан авторжо. 1982-шо ийыште институтышто тунемше студент-влакын «Марий сем» ансамбльым чумырен. 
* [[1943]] ий — [[Беляева, Наталья Константиновна|Наталья Беляева]], [[руш]] [[серызе]], [[кусарыше]], [[журналист]], [[Марий Эл Республикысе тӱвыран сулло пашаеҥже]] (1990), [[Марий Эл Республикын сулло журналистше]] (2000).
* [[1951]] ий — Патрушева, Галина Александровна, кугыжаныш пашаеҥ. [[Шернур кундем]] Казанское селаште шочын. 1999-ше ий гыч тудо Марий Эл Республикын рӱдö сайлыме комиссий вуйлатышын алмаштышыжлан шогалын.
* [[1952]] ий — Петров, Валериан Васильевич, журналист. Шкеже тудо [[Морко кундем]] [[Семисола]] ял гыч. 1971-ше ий гыч [[Морко мланде (газет)|«Морко мланде» газет]] редакцийын фотокорреспондентшылан тыршаш тӱҥалын. Кызыт ты редакцийым вуйлатен шога. 
* [[1954]] ий — Демкович, Станислав Васильевич, [[спорт]] пашаеҥ, Марий Эл Республикын сулло тренерже. Красноярск олаште шочын-кушкын, но Марий Элыште чапым налын. Йошкар-Олашке 1987-ше ийыште толын: «Дружба» спорт ушемын тренержылан тыршаш тӱҥалын.  Лач тудын мутшо почеш Йошкар-Олаште [[дзюдо]] дене икымше спорт ушемым почмо. Тиде спортсменын тунемшыже-влак кокла гыч 60 утлаже [[спорт мастер]] лӱмым налын. Шкежат [[Совет Ушем спорт мастер]] лӱмым нумалеш.  

== Коленыт ==
''Тугак ончо: [[:Категорий:Ӱярня тылзын 24 кечынже колышо-влак]]''

== Калык пале ==
* '''Шнуй Ефимийын кечыже'''. Лач тиде кечын куэвÿд лекташ тÿналеш маныныт. Йÿдым покшым возеш гын, тетла лумым вучыман огыл.

{{commonscat|24 March}}

[[Категорий:24 ӱярня]]
