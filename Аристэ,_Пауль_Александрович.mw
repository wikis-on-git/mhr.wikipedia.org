'''Пауль Александрович Аристэ''' ({{lang-et|Paul Ariste}}, [[1905]]–[[1990]]) – йылмызе-шанчызе, талантан туныктышо, [[Эстон Республик]]ысе шанче академийын академикше, [[Тарту университет]]ын профессоржо, Америкысе лингвист ассоциацийын еҥжылан шотлалтын, ятыр йот университетын почётан профессоржо. Этнографийым, археологийым, фольклорым келгын шымлен, пашаштыже кумдан кучылтын. Марий калыкын тӱвыражым вияҥдымаште келге кышам коден.

==Шанче паша==
Пауль Аристэ лу йылме наре пален, кутырен моштен, шке шанче пашажым эстон йылме деч посна немыч, англичан, руш, финн, швед, латыш, лив йылмыла дене возен. Эрзя-мордва, венгр йылмыла денат начар огыл ойлен. Пауль Аристэ шымлыме пашаже-влак тӱҥ шотышто Балтик теҥыз воктенсе финн-угор-влаклан пӧлеклалтыныт, поснак эстон ден водь йылме-влак дене кугу специалист лийын. Тудын тӱҥ корныжо экспериментальный да сравнительно-исторический фонетика, но этимолог да грамматист семынат кугу чапым налын. Ученыйын возымыж гыч тыгай шымлымаш-влакым ончыкташ лиеш: “Водь йылме грамматика”, “Эстон йылмын фонетикыже”, “Некоторые заметки по фонетике коми языка”. Пытартыш жапыште водь йылме мутерым ыштымаште чот тыршен. “Советское финно-угроведение” журналын икымше номерже гычак Пауль Аристэ тӱҥ редактор лийын.

==Палыме тунемшыже-влак==
Марий кундем гычын икымше аспирант-влак [[Васикова, Лидия Петровна|Лидия Петровна Васикова]] да [[Галкин, Иван Степанович|Иван Степанович Галкин лийыныт]]. Тидын дечын вара Аристэн школжым [[Иван Иванов]], [[Георгий Валитов]], [[Валентин Васильев]] да шуко молат эртеныт.

[[Категорий:Эстон йылмызе|Аристэ]]
