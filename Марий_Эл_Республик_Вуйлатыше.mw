'''Марий Эл Республикын Вуйлатышыже''' — [[Марий Эл Республик]]ын эн кӱшыл должностян еҥже, [[Марий Эл Республик Виктер]]ын [[Председатель]]же.

Марий Эл Республикын Вуйлатышыже:
 
*Марий Эл Республикыште граждан-влаклан права да эрыкышт дене пайдаланаш йӧным ышта, республикын лӱдыкшыдымылык ден кундем тичмашлыкше, закон шуктымо да права шотышто порядкым эскера;
*Марий Эл Республикысе Рӱдӧ сайлымаш комиссийын пел ужашыжым палемда;
*Марий Эл Республикысе Кугыжаныш Погын дек республикысе положений шотышто ий еда посланий дене лекташ праван;
*Марий Эл Республикысе пунчалым шуктен шогышо кучем орган-влакым вуйлата да нунылан Кугыжаныш Погын дене вашкылым ышташ полша;
*Марий Эл Республикын Конституцийжым да законжо-влакым шуктен шогымым эскера;
*Марий Эл Республик Вуйлатышын Администрацийжым чумыра да Марий Эл Республикысе пунчалым шуктен шогышо кучем орган-влакын структурыштым палемда;
*Марий Эл Республикысе Кугыжаныш Погын дене каҥашен, Марий Эл Республикын Виктержым чумыра. Тудын радамышкыже вашталтышым пурта;
*Марий Эл Республикын бюджетшым ямдыла да Марий Эл Республикысе Кугыжаныш Погынлан ончаш пуа. Темлыме бюджет почеш пашам виктара, тидын нерген палдарен шога. Марий Эл Республикысе Кугыжаныш Погынлан Виктерын паша лектышыже шотышто ий еда отчётым ышта, тыгодым Кугыжаныш Погынын йодышыжо-влакланат вашешта;
*кугыжаныш кучем федерал орган, Россий Федераций субъектласе кугыжаныш кучем орган да верысе шкевиктем орган-влак дене пырля пашам виктарыме да вес элла дене экономике кылым ыштыме годым республик нерген палдара, ойпидышеш республик лӱм дене кидым пышта;
*республикын полномочиян ӱшанъеҥже-влакым ойыра;
*кугыжаныш награде да чаплӱм дене палемда;
*Россий Федерацийын Конституцийже, федерал закон, Марий Эл Республикын кызытсе Конституцийже да законжо дене келшышын моло полномочийымат шуктен шога.

== Кылвер-влак ==
* [http://mari-el.gov.ru/republic/mari/Pages/president.aspx Марий Эл Республикын Вуйлатышыже.]

[[Категорий:Политике Марий Элыште]]
