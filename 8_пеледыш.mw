{{Пеледыш}}

'''8 пеледыш''' (8 июнь) — [[григориан кечышот]] почеш идалыкын 159-ше (кужемдыме ийлаште — 160-шо) кечыже. Идалык пытыме марте 206 кече кодеш.

== Пайрем да памятный дате-влак ==
* {{Флагификаций|Россий}} — Социал пашаеҥын кечыже палемдалтеш. Россий Федераций президентын <abbr title="указше">кӱштыкше</abbr> почеш пайремлат. Лач 8 июнь [[1701]] ийыште [[Петр Первый]] кугыжа илыш кыл аралыме кугыжаныш системе-влак <abbr title="указым">кӱштыкым</abbr> луктын. 
* [[Файл:Earth flag PD.jpg|25px]] Теҥыз кече.

== Лӱмгече ==
Пеледыш тылзын кандашымше кечынже Георгий, Егор, Юрий, Елена, Иван, Макар, Максим – влакын лӱм кечышт.

== Событий-влак ==
''Тугак ончо: [[:Категорий:Пеледыш тылзын 8 кечысе событий-влак]]''
* [[1909]] ий — Российште икымше серийный автомобильым лукмо.
* [[1946]] ий — журналист-влакын калык-влак кокласе ушемым почмо.
* [[1948]] ий — [[Совет Ушем|Совет элыште]] саркурал плутонийым ыштыше икымше реакторым пашаш колтымо.

== Шочыныт ==
''Тугак ончо: [[:Категорий:Пеледыш тылзын 8 кечынже шочшо-влак]]''
* [[1949]] — Николай Васильевич Токтаулов, сӱретче. Шернур район Товарнур ялыште шочын. Тудо мыланна ятыр натюрморт, пейзаж да портретын авторжо семын палыме. Пашаже-влак гоч сӱретче марий койышым да шӱлышым тӱрыснек почын пуа. «Ял пайрем», «Сӱан годым» да моло сылне сӱрет-влакын авторжо. 
* [[1950]] —  [[Спиридонов, Анатолий Яковлевич|Анатолий Яковлевич Спиридонов]], [[серызе]], кусарыше да редакций пашаеҥ, Марий Элын сулло тӱвыра пашаеҥже. Тиде айдеме ятыр марий писатель да [[поэт]]ын пашашт-влакым [[руш йылме|руш йылмыш]] кусарен. Шке произведенийлаштыжат марий фольклорым кучылтын: мутлан, «Югорно» поэмыже. Тиде пашажым аклен Олык Ипай лӱмеш да Марий Эл кугыжаныш премий-влак дене палемденыт.
* [[1967]] — Анатолий Андреевич Соловьёв, туныктыш да шанче пашаеҥ, историй шанче кандидат. Шкеже [[Шернур район]] Кочанур ял гыч. Ынде ятыр ий тудо [[Марий кугыжаныш университет]]ыште пашам ышта: историй предметым вӱда.
* [[1974]] — [[Яндукова, Светлана Альбертовна|Светлана Альбертовна Яндукова]], [[марий]] [[мурызо]], [[семлызе]]. Лӱмжӧ [[2005]]-ше ийысе «Ший памаш» фестиваль деч вара палыме лийын. Тушто Светлана гран-при пӧлекым сеҥен налын. [[2007]] ийыште [[Олык Ипай лӱмеш премий]]ымат сулен. Мурызын йоҥгалтарыме мурыжо-влак «[[Марий Эл Радио]]н» эфирыштыжат чӱчкыдын йоҥгат.

== Коленыт ==
''Тугак ончо: [[:Категорий:Пеледыш тылзын 8 кечынже колышо-влак]]''
* [[2004]] — [[Каткова, Зинаида Фёдоровна|Зинаида Каткова]], [[марий]] [[серызе]], [[журналист]], [[СССР Серызе-влак ушем]]ын йыжеҥже (1971), [[Марий АССР-ын Калык серызыже]] (1992), [[Марий АССР-ысе тӱвыран сулло пашаеҥже]] (1982).

== Калык пале ==
* Марий пайрем календарь почеш 8 Пеледышыште '''Пактай пазар кече''' палемдалтеш.
{{commonscat|8 June}}

[[Категорий:8 пеледыш]]
