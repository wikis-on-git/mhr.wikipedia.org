{{Вӱдшор}}

'''25 вӱдшор''' (25 апрель) — [[григориан кечышот]] почеш идалыкын 115-ше (кужемдыме ийлаште — 116-шо) кечыже. Идалык пытыме марте 250 кече кодеш.

== Пайрем да памятный дате-влак ==
* {{Флагификаций|ООН}}: малярий чер ваштареш кучедалме кече. 
* ДНК кече<ref>Химия и Жизнь № 7 2010, стр 5</ref>.
* {{Флагификаций|Австралий}}, {{Флагификаций|У Зеландий}}, {{Флагификаций|Науру}}, {{Флагификаций|Соломон Отро-влак}}, {{Флагификаций|Тонга}}, {{Флагификаций|Самоа}}: АНЗАК кече.
* {{Флагификаций|Немыч Эл}} — Пушеҥгым шындыме кече.
* {{Флагификаций|Египет}} — Синай пелотром утарыме кече.
* {{Флагификаций|Италий}} — Фашизм деч утаралтме кече.
* {{Флагификаций|Казахстан}} — Казахстанысе футболын кечыже.
* {{Флагификаций|КНДР}} — Корейысе Калык Армийын кечыже. 
* {{Флагификаций|Португалий}} — Революций кече. Эрык кече. 
* {{Флагификаций|Свазиленд}} — Кугыжаныш тистын кечыже.

== Лӱмгече ==
* Танле (православный) лӱм-влак: Василий, Давид, Иван, Исаак.
* Католик лӱм-влак: Марк, Ярослав.

== Событий-влак ==
''Тугак ончо: [[:Категорий:Вӱдшор тылзын 25 кечысе событий-влак]]''
* [[1792]] ий — Францийыште гильотина дене казнитлымаш тӱҥалын.
* [[1901]] ий — Нью-Йоркышто историйыште икымше гана машинаш номерым пижыктеныт.
* [[1942]] ий — Моско олаште у Монетный дворым почмо: окса деч посна тудо тӱрлӧ медаль ден орден-влакым луктын.

== Шочыныт ==
''Тугак ончо: [[:Категорий:Вӱдшор тылзын 25 кечынже шочшо-влак]]''
* [[1942]] ий — Лидия Сергеевна Егошина, [[юрист]]. [[Марий Тӱрек кундем]]ыште шочын, ойырымо профессийже дене ятыр вере пашам ыштен. 1998-ше ийыште Марий Эл Республикысе конституций судын судьяже лийын. [[Марий Эл Республикын сулло юристше]] семын палыме. 
* [[1947]] ий — Фёдор Сергеевич Сидоркин, ансамбль вуйлатыше, [[Марий Эл Республикысе тӱвыран сулло пашаеҥже]]. [[У Торъял кундем]] [[Лумарий]]ыште шочын-кушкын. [[1973]]-шо ийыште Танаксола тӱвыра пӧртын вуйлатышыжлан шогалын. «Шӱшпык» лӱман  йоча-влак ансамбльым чумырен. Ятыр чап танык дене палемдалтын. 
* [[1950]] ий — Геннадий Васильевич Арганяков, уста туныктышо. [[Курыкмарий кундем]] гыч. Паша корныжо [[Морко кундемысе]] [[Коркатово]] кыдалаш школ дене кылдалтын: тыште тудо 1973-шо ий гыч тыршаш тӱҥалын. [[Марий Эл Республикын калык туныктышыжо]].
* [[1957]] ий — [[Васильев, Альберт Александрович|Альберт Васильев]], [[марий]] [[серызе]], [[почеламутчо]], [[Россий Серызе-влак ушем]]ын йыжъеҥже (2003). 
* [[1961]] ий — Виталий Витальевич Николаев, [[журналист]]. [[Юлсер кундем]]ыште пашаж дене чапланен. Шкеже [[Провой кундем]] гыч. 1990-ше ий гыч «Марий Эл» телерадиокомпанийын [[Юлсер]] оласе радиостанцийыште пашам ышташ тӱҥалын. Шке суапле пашаж дене кугу чапым сулен: [[Марий Эл Республикын почётан гражданинже]]. 
* [[1980]] ий — [[Степанова, Алиса Вячеславовна|Алиса Вячеславовна Степанова]], [[журналист]]. [[Морко кундем]] [[Изи Кугунур]] ялыште шочын. Школышто тунемме жапыштак телевиденийыште йоча передаче-влакым вӱдаш тӱҥалын. Школ деч вара, профессийым налмек, телевиденийыште «Тулвий» да моло палыме программе-влакым вӱден.  

== Коленыт ==
''Тугак ончо: [[:Категорий:Вӱдшор тылзын 25 кечынже колышо-влак]]''

== Калык пале ==
'''Шнуй Василий Парийскийын кечыже'''. Кече мландым чот ырыкта гын, тений саска лектыш сай лиеш – маныныт. [[Сонарзе]]-влак ты кечын [[мераҥ]]ым лÿяш каеныт: поснак нуным вондер коклаште ужаш лиеш, манын ӱшаненыт.

А марий калык тиде жапыште мланде пашалан ямдылалтын. Но «шояк аҥа» деч шекланаш кӱлеш маныныт. Мо тыгай «шояк аҥа»? Тыге марий калык вÿдшор тылзын тыгай пагытшым  лÿмден: [[лум]] кая, пасу кошкымо гай чучеш, ӱдашат лекман – но шекланыман, трукышто покшым возын кертеш. Сандене «шояк аҥа» маныныт.

==Палемдымаш-влак==

{{commonscat|25 April}}

[[Категорий:25 вӱдшор]]
