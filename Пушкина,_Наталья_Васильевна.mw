'''Наталья Васильевна Пушкина''' ([[18 Идым]] [[1979]] ий, [[Морко кундем]] [[Марий Кужер]] ял) — [[радиовӱдышӧ]], [[сценарист]], [[режиссёр]], [[мурызо]], мыскараче, мер пашаеҥ, [[Мер Каҥаш]]ын да «Марий калык конгресс» [[мер]] толкынын еҥже, [[Марий Эл Радио]]н тӱҥ редакторжо, [[Олык Ипай лӱмеш премий]]ын лауреатше. «Саскавий» ӱдырамаш ушемын еҥже. «У вий» самырык-влакын ушемыштлан негызым пуышо-влак коклаште лийын. Марий КВНым лач тудак шке йолташыж-влак дене пырля тӱҥалын. У семын шонымыж дене марий концерт да дискотеке-влаклан у шӱлыш дене у сыным пуен, у формат-влакым тӱвыра мероприятий-влаклан темлен. Тыгак, икымше марий [[мюзикл]]ым тудын сценарийже почеш шындыме.

==Илыш корно==
Наташа Пушкина [[Идым]] тылзын [[18 Идым|18-ше кечынже]] [[1979]] ийыште [[Морко кундем]] [[Марий Кужер]] ялеш шочын. Визымше классыште тунеммыж годым ешыж дене пырля пошкудо Ердӱр ялыш илаш куснен, санденак, южгунам Наташа Пушкинан шочмо верже семын Ердӱр ялым возат.

==Тунеммаш==
Школын тӱҥалтыш класслаште тунеммыж годымак тудо талантан йоча-шамычлан интернат-школыш [[фортепьяно]] дене шокташ тунемаш пурен улмаш. Но ик жап гыч мӧҥгыжӧ пӧртылын. А школ деч вара Морко СПТУ-шко штукатур-малярлан тунемаш пура. Тунем лекмеке, Йошкар-Олашке толеш да кок ий наре 16-шо №-ан чоҥымо организацийыште, «Маригражданстрой» ОАО-што, штукатур-малярлан ыштен.

Кӱшыл шинчымашым Марий кугыжаныш педагогике институтышто налын. 2004 ийыште филолог специальность дене тунемын пытарен. Аспирантурышто тунемаш тӱҥалмеке жап укелан кӧра шанче паша деч кораҥеш да тӱвыра аланыште уло вий дене тыршаш тӱҥалеш. 

Кызыт финанс шинчымашым налеш.
==Тукымлӱм нерген==
[[Тукымлӱм]]жым ачаж деч налын, ачаже - [[кова]]]ж деч. [[Ача]]же интернатыште кушкын, тушто тудым кован фамилийже почеш возеныт. [[Вате|Марлан лекмыж деч вара]] тудо [[Эстоний]]ыш стажировкыш ик ийлан кайышаш ыле. Чыла кагаз-влакым ӱдыр фамилийжылан возымо ыле, сандене ЗАГСыште шке фамилийжым вашталтен огыл. Кунам Йошкар-Олаш пӧртылын, Пушкина фамилий денак кодын. 
==Чап лӱм-влак==
2005-2006 ийлам иктешлен [[Марий Эл]]ыште [[Олык Ипай лӱмеш премий]]ым кучыктеныт. «Сылнымут да журналистик» номинацийыште премийым [[Марий Эл Радио]]н пашаеҥже-влаклан кучытеныт: Наташа Пушкина, [[Сергей Карпов]], [[Александр Кожевников]] ([[Мурызо Эчан]]), [[Марина Глушкова|Марина Чемешева (Глушкова)]] да [[Ирина Якаева]]лан.
==Муро-влак==
Наташа Пушкина мурызо семын шуаралтеш. Чыныжым, тиддеч ончычат ятыр муро-проектлаште йӱкшым колышташ йӧн лийын, но [[2010]] ий гыч сольный проектшым тӱҥалеш. 2012 ий гыч эше «Волгыдо» эстраде муро ансамбльым чумыра, тудын дене пырля гастрольлашке коштеш. Дмитрий Чайников, [[Володя Матвеев]] дене пырля мурым возен. 
==Дискографий==
* «Йоча муро» - кок дискан йоча-влаклан пӧлеклалтше муро-караоке проект. Наташан проектше.
==Кылвер-влак==
* http://kugarnja.ru/2013/07/26/shtukatur-malyarlanat-yshten/
* http://mer-kanash.ru/pushkina-natalya-vasilevna/
