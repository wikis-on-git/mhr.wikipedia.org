{{Палыме еҥ
 |лӱм                 = Наталья Васильевна Пушкина
 |оригинал лӱм        = Наташа Пушкина
 |сӱрет               = Наташа Пушкина.jpg 
 |возымаш             = 
 |шочмаш дене лӱм     = 
 |тыршымаш алан       = [[мурызо]], [[радиовӱдышӧ]], [[сценарист]], [[режиссёр]]
 |шочын               = 18.09.1979
 |шочмо вер           = [[Марий АССР]], [[Морко кундем]], [[Марий Кужер]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |йоча-влак           =Эрвина 
 |чап пӧлек да премий = [[Марий Эл Республикысе Олык Ипай лӱмеш Кугыжаныш самырыктукым премий]] 
 |сайт                = 
 |Commons             = 
}}
[[File:Александр Речкин.jpg|thumb|273px|Наташа Пушкина Александр Речкин дене сценыште.<br /> ''П. Васильевын фотожо.'']]

'''Наташа Пушкина''' (Наталья Васильевна Пушкина) ({{Шочын|1979|09|18}}, [[Марий АССР]], [[Морко кундем]], [[Марий Кужер]] ял) — [[радиовӱдышӧ]], [[сценарист]], [[режиссёр]], [[мурызо]], мыскараче, мер пашаеҥ, [[Марий Эл Республикысе Олык Ипай лӱмеш Кугыжаныш самырыктукым премий]]ын лауреатше (2006). 

== Илыш корныжо ==
Наташа Пушкина [[идым]] тылзын [[18 идым|18-ше кечынже]] [[1979]] ийыште [[Морко кундем]] [[Марий Кужер]] ялеш шочын. Визымше классыште тунеммыж годым ешыж дене пырля пошкудо Ердӱр ялыш илаш куснен, санденак, южгунам Наташа Пушкинан шочмо верже семын Ердӱр ялым возат.

Наташа Пушкина «Саскавий» ӱдырамаш ушемын еҥже. «У вий» самырык-влакын ушемыштлан негызым пуышо-влак коклаште лийын. Марий КВН-ым лач тудак шке йолташыж-влак дене пырля тӱҥалын. У семын шонымыж дене марий концерт да дискотеке-влаклан у шӱлыш дене у сыным пуэн, у формат-влакым тӱвыра мероприятий-влаклан темлен. Тыгак, икымше марий [[мюзикл]]ым тудын сценарийже почеш шындыме.

== Тунеммаш ==
Школын тӱҥалтыш класслаште тунеммыж годымак тудо талантан йоча-шамычлан интернат-школыш [[фортепьяно]] дене шокташ тунемаш пурен улмаш. Но ик жап гыч мӧҥгыжӧ пӧртылын. А школ деч вара Морко СПТУ-шко штукатур-малярлан тунемаш пура. Тунем лекмеке, Йошкар-Олашке толеш да кок ий наре 16-шо №-ан чоҥымо организацийыште, «Маригражданстрой» ПАУ-што, штукатур-малярлан ыштен.

Кӱшыл шинчымашым Марий кугыжаныш педагогике институтышто налын. [[2004]] ийыште филолог специальность дене тунемын пытарен. Аспирантурышто тунемаш тӱҥалмеке жап укелан кӧра шанче паша деч кораҥеш да тӱвыра аланыште уло вий дене тыршаш тӱҥалеш. 

== Тукымлӱм нерген ==
[[Тукымлӱм]]жым ачаж деч налын, ачаже - [[кова]]ж деч. [[Ача]]же интернатыште кушкын, тушто тудым кован фамилийже почеш возеныт. [[Вате|Марлан лекмыж деч вара]] тудо [[Эстоний]]ыш стажировкыш ик ийлан кайышаш ыле. Чыла кагаз-влакым ӱдыр фамилийжылан возымо ыле, сандене ЗАГС-ыште шке фамилийжым вашталтен огыл. Кунам Йошкар-Олаш пӧртылын, Пушкина фамилий денак кодын.

== Муро-влак ==
Наташа Пушкина мурызо семын шуаралтеш. Чыныжым, тиддеч ончычат ятыр муро-проектлаште йӱкшым колышташ йӧн лийын, но [[2010]] ий гыч сольный проектшым тӱҥалеш. [[2012]] ий гыч эше «Волгыдо» эстраде муро ансамбльым чумыра, тудын дене пырля гастрольлашке коштеш. Дмитрий Чайников, [[Володя Матвеев]] дене пырля мурым возен. 

== Дискографий ==
* «Йоча муро» - кок дискан йоча-влаклан пӧлеклалтше муро-караоке проект. Наташан проектше.

== Чап ==
* [[Марий Эл Республикысе Олык Ипай лӱмеш Кугыжаныш самырыктукым премий]] (2006).

== Кылвер-влак ==
*[http://xn--24-6kcl8auuv6i.xn--p1ai/pagalymashym-acha-ava-ogyl-a-pasha-pua/ Пагалымашым ача-ава огыл, а паша пуа]
*[http://mer-kanash.ru/pushkina-natalya-vasilevna/ "Мер каҥашын" сайтше]
* [http://vk.com/id24866348 Наташа Пушкина "КотактЫште"]

[[Категорий:Марий мурызо-влак]]
[[Категорий:Олык Ипай лӱмеш Кугыжаныш премийын лауреатше-влак]]
[[Категорий:Марий радиовӱдышӧ-влак]]
[[Категорий:Марий режиссёр-влак]]
[[Категорий:Марий мыскараче-влак]]
[[Категорий:Марий Эл Радио]]
