годым вашлийна тунам ме коктын
 «Мый «Ласковый май» группын солистше Юра Шатуновын репертуарже гыч «Ош роза» мурым йонгалтаренам. Шоктем гитарым, мурем, залыште совым кырат, а шкеже гитара дене урналтынам манаш лиеш, вуем веле коеш», - весела кумылын шарналта Татьяна. Вара тудым аваже райрудышто верланыше музыкальный школыш арняште кум гана тунемаш коштыктен. Тушко 30 менгым автобус дене кудалман, монгеш толмек,  кугорно гыч кок менгым ялышке йолын пурыман. Кудымшо классыш коштшо удыр тыге аккордеон дене шокташ тунемын да тыште ик ийыште кок классым пытарен. «Школышто труд урок годым фермыш полышкалаш, терысым эрыкташ коштыктеныт, а мый тунемаш кудалыштынам. Колыштын омыл шоненыт, садлан поведенийлан кокытаным шынденыт», - шарнымаш мундыра почеш куржеш Татьяна.  
А кажне конкурсышто школын чапшым эре тудак арален. Теве 8 классым тунем лекме деч вара Танюша шонымыж дене медшужар лийнеже улмаш, но аваже музыка декак шуманден. Вет удыр уста да яндар йукшо дене шуко еным куандарен. Садлан Пошкырт кундемысе Октябрьский оласе музучилищыш тунемаш пура, хор-дирижёр полкаште шуаралтеш. 
  
«Ший памаш» волгалтыш корным 
Самырык специалист шочмо верышкыже портылеш да ялже деч кум менге ордыжто верланыше Андреевка ял клубышто худруклан пашам ышташ туналеш. Кок пачашан клубышто ны семузгар, ны костюм кодын огытыл. Самырык-влак изирак полемыште дискотекым эртареныт, а каналташ шонен толшо поръен-влак тамакым тургеныт да аракам йуыныт. «Ошкылам пасу гоч шуйналтше корно дене, а шкеже умырем тыге мо илен эртараш пурен манын шортам», - каласкала Татьяна Умурбаева.  Ночко игече годым йолышто - резинкан кем, ваштареш толшо машинам ужмек, лудын, чонга шенгек шылын шичме тат таче шенгелан кодын. 
Клуб паша деч коранмек, Татьяна Витальевна шочмо ялысе школыш пашаш кусна. Тунам тудо районын чапшым конкурслаште утларак нолташ туналеш. А ик гана татар мурызо-влак коклаште шкетын марла мурен да кокымшо верым сенен налын. Тунамак конкурсыш Уфа гыч толшо представитель Татьяналан Марий Элыште эртаралтше «Ший памаш» фестивальыш каяш (1995 ий) темлен, эсогыл ужмашым йодаш полшена манын. Но мутшылан оза лийын огыл гынат, тиде ой Татьянан кумылжым авалтен. Тудо шкеак районысо тувыра полкаш йодмаш дене лектын. «Марий мурым колыштмаш да кугезе мландым угыч ужмаш эн кугу шонымашем лийыныт, - палемда Татьяна. - Толмекем, Йошкар-Олаште тукым акам деке пураш Мир уремым муаш кулын.  Кычал коштам, ончем: ваштарешем марий удырамаш толеш. Туддеч уремын кушто верланымыжым марла йодым, тудат вашеш шочмо йылме денак пелештыш. Чонышкем тугай  шокшо тулым пуртыш, лишыл ен улмыла чучо, умылтарен моштыдымо порылыкым, эрыкым шижым».  Фестивальыште удыр уна семын гына мурен. А вара композитор Валерий Кульшетов Я.Эшпай лумеш филармонийыш пашаш ужын. Ты пагытыште «Марий» студийым почыныт. Светлана Васильева (Дмитриева), Виктор Комаров да Татьяна Умурбаева  марий эстрадыш корным виктареныт, турло верыш концерт дене лекташ туналыныт. Ик жап гыч группа шаланен, кажныже шке корныжым ойырен налын. Эртыше жапым шарналтен, нине кум мурызым иктаж концертыште  угыч ужаш сорал ыле. 
Еш – йоратымашын рудыжо 
Марий Турек посёлкышто шочын-кушшо Сергей Соболев Татьянам эше армийыш кайымыж деч ончычак Йошкар-Оласе ик тушкагудышто ужын да йоратен шынден. Тидым палдараш веле тоштын огыл. Повесткым налме кечын удыр деке толын да картычкыжым йодын. «Полекле мылам фоткетым, тылат серышым возем да шкемын удыр танемлан шотлаш туналам», - ойлен рвезе. Но Сергей ден Татьяна куд ий эртымек веле угыч вашлийыныт. А еш возакышкышт тулым ынде кандаш ий олтат. Нунын изи шудыр гай кок ияш Настя удырышт кушкеш. «Ныл тылзашымак коден, пашаш лекташ логале. Серёжан аважлан, Галина Фёдоровналан, кугу таум каласем. Тыгак шкемын авамат икшывем ончаш полшаш лумын Пошкырт вел гыч толын. Настюшна дене лияш огыт келше гын, тыгай ошкылым ом ыште ыле. Кызыт «Вести ветеринарии» газетын редакторжо улам, садлан журналистын сомылжым куштылго манын ом ойло. Ял озанлык увер-влакым сайтыш верандем, турло мероприятийым эртараш сценарийым возем, паша ситышынак», - палдара Татьяна Умурбаева. 
МарГУ-н журналист полкажым тунем лекме деч вара Татьяна Витальевна ынде ныл ий ты газетым лукмаште тырша.   
А ешыште умылымаш, йоратымаш шижалтыт. Шке машинашкышт шинчын, турло вере унала миен толыт, пуртусыш лектыт. Икте-весыштлан весела канышым полеклат. Татьяна кочкаш шолташ йората. Телыланат пакчасаска шинчалтен, ковыштамат атылаш оптеден.  «Шочмо ялыштем портна кугу ыле, кызыт тудым ужалыме. Авам Краснокам районысо Коян посёлкышто пачерым налын. Ачам 2003 ийыште ош туня дене чеверласыш. Мый тунам Йошкар-Олаште эртыше Пеледыш пайремыште муренам,  монго ойган увер дене кайышым. Портна йыр пеледыш кушкын, пакчасаскамат шындыме, вольыкымат ятыр ончымо. Суртыштына эреак уна-влак, пошкудо-шамыч  лийыныт. Порын вашлийын, ончен колтенна. А таче мый тыге ыштен ом керт. Тушкагудын полемыштыже пешак шыгыр. Ал тусан шонымашна уло: шке портым чонаш», - кумыл йодмым палдарыш Танюша. 
Мутланымашке Сергей пелашыже ушныш да тидым икшывын ончыкылыкшо верч ыштышаш улына мане. Вет тудо профессийже дене чонышо. Кушыл шинчымашым МарГТУ-н тыгаяк полкаштыже налеш. Эше чыла - ончылно! А кызыт мо улыжлан йывыртен илат. Тунжо  - тыште йоратымашын саскаже кумылым куандара, ончыкылыкыш пенгыдын ошкылаш вийым ешара. 
Татьяна Умурбаеван усталык аланыштыже таче у муро орлангыжат уло. Жапше шагалрак гынат, шулдыржо огеш лушко, шонена. Вет сценыште мыланна Татьяна гай чаткан, моторын, эреак чапле причёскан, у костюман мурызым ужаш пиал! 
Татьяна ден Сергейлан ешышкышт пагален унала ужмыштлан кугу таум каласем да нунылан чыла сайым гына тыланем.  
 
Уна нерген мут 
Самодеятельный композитор Вячеслав Осипов: 
- Марий эстрадыште Танян йукшым, мурымыжым моткоч аклем. Тудо шкенжым кычалше айдеме, верыште тавырлен ок шого. Вет Юмын кнагаште арам огыл возымо: «Будьте совершенны как Отец небесный». Очыни,  тиде мутым кучен,  тудо мургорно илышыштыже шкенжым кычалеш. Шукынжо алди-булди, шырли-мырли  мурылан вуйыштым пуэн, куанен аныргат. Муйын тегыт тамжымат огыт шиж: муйжо лектеш, тегытше кодеш, вара тудым шувалын, луктын кышкаш толашат. Ончыкыжымат Татьяна илышлан ушаныше, куаныше да калыкым куандарыше мурызо лийын кодеш манын ушанем.
