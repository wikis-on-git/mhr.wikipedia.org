
Курык марий районысо Яндусола ял гыч Марина Почтеневам ондак калык мурызо семын паленна. Тунам тудо Анатолий Куклин дене пырля мурен. Ятыр вере концертым коктын ончыктеныт. Но икмыняр жап гыч тудо, очыни, шукыштлан вучыдымын курык марий театрыште пашам ышташ тў‰алын. А эше жап эртымеке, 2000 ийыште, Йошкар-Олашке, М.Шкетан лўмеш национальный драма театрыш, пашаш толын. Тыштак шке пелашыжым, Морко кундемын эргыжым, актер Сергей Даниловым, вашлийын. Кызыт нунын вич ияш Кирилл эргышт кушкеш.
   
   - Марина, молан тый мурымым чарненат да артист пашам ойырен налынат?
   - Мый артистлан тунем лектынамыс, санденак артистланак пашам ыштем. Но мурымымат чарнен омыл. 8 Март, моло пайрем-влак вашеш театрыште концертым ямдылена, кажне ганажат могай-гынат мурым йо‰галтарем. Но, чыным ойлаш гын, кызыт сай мурем уке гаяк. Палыме, ала-кєн мурымыжым мурымем огеш шу. Иктаж-кє воза гын, моткоч сай ыле. 
   - Ынде ик о‰ай нерген мутым тарватынем. Пелашетын шочмо кечыжлан тый ойыртемалтше пєлекым ямдыленат - пырдыжгазетым ыштенат манын ойлышт. Тыгай шонымашыже кузе шочын?
   - Ме пашаште пайрем вашеш пырдыжгазетым ыштена. Тушко тўрлє "прикол-шамычым" возгалена. Санденак пєлеклан мом ыштышаш нерген утыжым шоненат омыл. Сергейын изирак тичмаш дата лийыныс - 24 январьыште тудо 30 ийым темен. Чынжым гын, тений марте Сергейын шочмо кечыштыже ик ганат лийын омыл. Телым тыгай жапыште мый эре тунемынам - Санкт-Петербургышто лийынам. Йы‰гыртенам але открыткым гына колтенам. 
   Сергей: - Ме тудо кечын районыш спектакль дене миенна ыле. Пєртыш пурем, ончем - омса ваштарешак мылам пєлеклалтше пырдыжгазет кеча! Тыгайым вученат омыл. Тиддеч иктаж кок кече ончыч пелашем эре уке, уке. Кушто коштеш, шонем. А нуно вес пачерыште Курык марий гычак ик ўдыр дене мылам сюрпризым ямдыленыт улмаш. Илыш корнем кузе эртыме, тушто мо лийме нерген возымо, нунылан келшен толшо фотокартычкем-влакым пижыктылыныт. Коклашкышт журналла гыч келшен толшо о‰ай ойсавыртыш-влакым вера‰дыме, пєлекше моткочак ойыртемалтше лектын. Тыгай пєлекым але марте мылам иктат ыштен огыл ыле!
   - Сергей тыйым кидыштыже нумал коштеш - тунар чамана, маныт.
   - Тидыже тыгак. Моткочак сай марий. Мый тыгай рвезыланак марлан лекташ шоненам. Тудо моткочак кугу сад-пакчазе, моткочак тыматле койыш-шоктышан айдеме.
   - Те коктынат артист улыда. Спектакльлаште весе-шамыч дене шупшалалташат монь логалеш. Тидлан кєра коклаштыда умылыдымаш, ушкалымаш лиеден огыл?
   - Уке, але марте ик ганат лийын огыл. Театрыште пєръе‰, марий уке, чылан артист гына улыт. 
   - Марий ден ватылан ик вере пашам ышташ йєсє огыл?
   - Куштылгырак гына, шонем. Эре пырля улат. 
   - Но вет, мутлан, пашаште иктаж-кудыжо рольым кўлеш семын огыл чо‰а гын, шылтален ойлат. Тыгай годым иктыжлан весыж ончылно йєндымын чучеш?
   - Пашаште тыгай йєндымылыкыш логалаш огыл манын, шекланыме, ужын шуктымо ситыдымашна-влакым икте-весылан мє‰гыштє ойлена. Кєлан кушто, мом, кузерак тєрлаташ лиеш - темлена. Тыге пашана сайынракын лектеш. 
   - Могай рольым моткочак модмет шуэш? Очыни, Саликам?
   - Василий Александрович Пектеевын мемнан дене пашам ыштымыж годым мый тиде рольым ямдылаш тў‰алынам ыле. Но тудлан тышеч каяш перныш, да паша мучаш марте шукталт ыш шукто. "Салика" спектакльым Домрачевын шындымаштыже мый Маринам модынам. Чыным ойлаш гын, тунемме годымак шуко о‰ай образым чо‰енам, сандене кызыт ала-могай ик рольым мотк
