'''Давлет Исламов''' ([[18 Шыжа]] [[1935]] ий, [[Пошкырт Эл]] [[Шаран кундемысе]] У Пайгелде ял) — [[марий]] [[журналист]], [[сылнымутчо]]. [[Марий Элын чапмурыжо|Марий Элын чапмурыжлан]] мутым возен.
==Илышкорно==
Акпарс кыдалаш школын кандашымше классшым пытарымеке, шочмо колхозыштыжо тыршен. 1954-1957 ийлаште Армийыште служитлен. Армий деч вара Озаҥ оласе индустриальный техникумыш пурен, техник-строитель профессийым налын. 
===Марий Элыште===
[[1961]] ийыште [[Марий Эл]]ыш илаш кусна: [[Волжск]]ышто, Йошкар-Олаште производствышто шуаралтеш. 1967 ийыште "Марий коммуна" газет редакцийыште корреспондетлан ятыр жап ышта. Печатлалташ 1961 ийште тӱҥалын. "Яндар юж" (1968), "Лу марте" (1969), "До десяти" (1972), "Мланде" (1977), "Новоселье" (1980), " Кечывӧрдем" (1988) книга-влакын авторжо. 1972 ийыште Литинститутым заочно тунем лектын. 1977 ийыште СССР писатель ушемыш пурен. Пытартыш ийлаште Давлет Шаймуратович [[Ончыко (журнал)|"Ончыко" журнал]] редакцийыште отделым вуйлатен. 1991 ий 7 Идымыште ӱмыржӧ кӱрылтеш.
