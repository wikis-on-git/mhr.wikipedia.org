
    ойла "Ачамлан" мурын авторжо Вероника Корчемкина 

    Канде экраныште ужында вет, кузе тудо "Ачамлан" мурыжым ныжылгын муралтен колта? Тыгодым колышт шинчыше кажне ачан шўм-чонжым куан да кугешнымаш кумыл авалта, очыни. Молан? Чыным каласаш гын, шукыж годым ава лўмеш мурым возат. Ача шомак ала-кузе шагал годым почеламут корнылашке возын, мурсемыште йо‰ген. Да кенета ачалан лўмын пєлеклыме муро…
    Тудын "Рошто" мурыжо калык мурышко савырнен, манаш лиеш. Шомакше денат, семже денат калык йўла деке тунаре лишыл! 
    Туддек паша верышкыже мийымек, рушла гына мутланаш тў‰алеш, шонышым. Уке, пеш моторын марла саламлалте да пашаже, творчествыже, тунемшыже-влак нерген пеш кумылзакын, марий йылмылан келшышын, шыпрак марла мутланаш тў‰але. Школыштыжат икшыве-влакым марий йылмылан туныкта улмаш.
    Тыгае тудо Морко кундемын ™шўттўр ялешыже шочын-кушшо Вероника Николаевна Корчемкина, ўдыр годсо фамилийже дене каласаш гын - Сидоркина. "Авам руш, садлан шукыжо рушла мурым муренам, почеламутым рушла возенам. Варарак марла возаш тў‰альым. Тыге шочо мыйын икымше почеламутем да мурем - "Ачамлан". Почеламут почеш муро-влак шочаш тў‰альыч…" кўчыкын тыге воза В.Корчемкина шке илыш корныж нерген Марий образований институтын "Туныктышо" ("Учитель") журналеш савыкталтше биографийыштыже (1994 ий, 3-4 №№).
    Изиж годым Вероника шукырак жапшым коваж пелен (ачажын аваже марий ўдырамаш лийын) эртарен. Шке манмыжла, туддечак марла чын кутыраш, шомакын чевержым, нелытшым палаш тунемын. Кован каласкалыме ятыр йомакше ушеш лакемыныт да ўдырым шонаш таратеныт. Можыч, тудак варажым почеламутым возаш кумыла‰ден.
    Аваже Киров кундем гыч толшо руш еш гыч лийын. Морко районыштак, Шердыж ялыште иленыт. 
    - Авам руш ўдырамаш лийын гынат, марий йылмым пеш сайын пален. Тудо жапыште марий еш гыч лекше икшыве-влак руш йылмым сайын палыдымыштлан урокышто рушла каласкалымым тўрыс умылен кертын огытыл. Авам, тудо туныктышылан ыштен, урокым ондак рушла вўда. Вара уэш тидымак марла каласкален умылтара ыле,- шарналта Вероника Николаевна.
    - Почеламут корнылаш вочшо ныжылгылык, очыни, шочмо кундемын сєралже гыч куснен?
    - Мутат уке, Морко велем коден, вес кундемыш логалмекем, моткоч йокрокланенам. Тидлан кєрак шочмо велемын сєралже почеламут корнылашкем возыт, шкеже чонем дене тиде сєрал пелен илем. Почеламут корнылаште шижалтше ныжылгылык - тиде эше ача-аван, коча-кован порылыкышт, ныжылгылыкышт. Кочам, авамын ачаже, Кугу сарын фронтшо гыч ковамлан кажне серышыжым почеламут дене возен колтеден. Ковам тудын ик серышыжымат йомдарен огыл, чыла арален. Колымыж деч ончыч аралаш ўдыржылан, кокамлан, ўшанен кучыктен коден. Кочамын почеламут дене возымо серышыже-влакым мыят лудынам. А шкеже шукыж годым почеламутем-влакым пўртўслан, ял илышлан, тулыкеш кодшо шо‰гые‰-влаклан пєлеклем.
    Вероника Корчемкинан возымаштыже шонкалаш таратыше ойсавыртыш-влакым, тыгодымак илыш, айдемын пўрымашыже нерген простан да раш каласыме ушеш лакемалтше, шўм-чонеш вера‰ше корнылам лудына. Калык ойпогылан моштен э‰ертымыже возымыжым вия‰даш веле полша. Лач тидымак ужына "Овдакий" поэмыштыже.
    - Илыш - тудо шкежак философий. Айдеме ик шагатымат шонкалыде илен ок керт. Мыят тыгак. Йодыш-влак эре лектын шогат, садланак нуно почеламут корнылашкем возыт,- ойла Вероника Николаевна.
    ™дыръе‰лан, очыни, Юмыжак туге пўрен: ик кундемеш шочаш да ўмырым вес кундемыште шуяш. Вероника Сидоркина 1983-1988 ийлаште Марий кугыжаныш пединститутын филологический факультетыштыже шинчымашым пога. Тунем лекмек, Морко школышко руш йылмым да литературым туныкташ кая. Тунамак "У муро" ансамбльышке кошташ тў‰алеш. Творческий корныжо лач тиде ансамбль гыч тў‰алеш. 
    Марлан лекмек, пелашыже Вячеслав Андреевич Корчемкин дене У Торъял районыш илаш куснат. Ныл ийым Масканур школышто ыштымеке, пелашыжын шочмо поселкыш, У Торъялыш, куснат. Коктынат школышто туныкташ тў‰алыт: Вероника Николаевна - марий йылмым, Вячеслав Андреевич - физикым да информатикым.
    - Поселкысо икшыве-влакым тў‰алтыште марий йылме деке кумыла‰даш моткоч йєсє ыле. Но мый шочмо йылмым палаш, туддене кугешнаш кўлмє нерген эре шижтарен шогенам. Адакшым шкемын, пеле марий, пеле руш улам гынат, марий йылмым палымемжат - нунылан мыняр-гынат пример. Кеч-могай калыкын икшывыже ит лий, верысе калыкын йылмыжым, культурыжым, йўлажым палышаш улат. Вес могырым, мыняр шуко йылмым палет, уш-акылет тунаре виянрак лиеш - чыла тиде шонымашым ушышкышт шукташ тыршенам.
    ™дыр-рвезе-влакым, изиракыштымат, кугуштымат, марий йылме деке кумыла‰даш марий сылнымут кружокнат кугун полша,- ойла Вероника Николаевна.- Мыйын шкемын 6 "а" классем чылан тушко коштыт. Кружокышто почеламутым возаш, интервьюм налаш тунемына. Е‰-влак деч йодыштмашым эртарен моштат. 
    Ойлымашын, йомакын кузе чо‰алтмышт дене палдарем. А мє‰гышкє изирак ойлымашым але йомакым возен кондаш заданий лиеш. Кружокын вес занятийыштыже вара тудым лончылена. Пырдыж газетым кузе ышташ кўлмымат палат. Туштак возымо пашашт-влак савыкталтыт. Кружокышто йокрок ынже лий, эре творческий шўлыш озаланыже манын, спектакльлаште модаш тунемына. Калык йомак негызеш шкемын возымо "Пакелде ўдыр Шымавий" инсценировкем модын ончыктышт. Чылажымат илышысе семынак ыштышна: вўд йогымо йўкым, кайыквусо чогыматымым пуртышна. Йўк оформленийым да Шымавийын мурыжын семжым пелашем келыштарыш. Йоча-влак моткоч кумылын модыч. Кызыт гын руш икшыве-влакат кружокыш кошташ йодыт. Тыге тунемше-влак шочмо йылмышт дек утларак кумыла‰ыт, шонем. Ынде марий йылмым ынена тунем манше нигє уке. Чаманаш веле кодеш: шочмо марий йылмым тунемаш шагатым кажне ийын шыгыремден толыт.
    Пытартыш жапыште Вероника Корчемкинан почеламутшо-влакат шагал савыкталтыт, авторский у мурыжат огеш йо‰галт - амалжым палыме шуэшак. Молан? Можыч, ешлан, кружоклан жапым шукырак ойырымылан? Мом палаш шонымем Вероника Николаевна умылыш да куанен да ойганен вашештыш:
    - Юмылан тау, еш илышем сай. Вячеслав Андреевич умылен моштышо. Икте-весым йєратен, пагален илена. Кок ўдырым куштена. Ойгандара чылажланат оксан оза лиймыже. Авторский мурем-влакым кеч тачак возаш ямде улам. А почеламут-влакым, жапем шыгыр гынат, возымым луштарен омыл. Кок ий ондак "Овдакий" поэмым возен пыштышым. Пыштышым шол, молан манаш гын савыкташ нигушан. Газет страница изи, маныт. "Ончыко" журналыш темлен ончышым: ик редакторжо сай акым пуыш гын, весыже савыкташ налаш ыш кєнє. 
    Творческий шўлышан е‰лан ола деч тораште илымыжат - чарак. Шонымо семын, кудал толын, Писатель ушемыш, редакцийлашке але телевидений ден радиошко шукташ йєсє. Толеш гынат, ик гана тореш каласымым колмек, Вероника Николаевна уэш тушкак сєрвален йодын низаштат ок тол. Е‰же тудо пулвуйышко сукалтыше огыл. Но В.Корчемкина вуйым сакен ок шинче: район кєргыштє эртыше культурный мероприятийлаште ик ганат участвоватлыде кодмашыже уке.
