{{Газет
 |лӱм                         = Марийская правда
 |оригинал лӱм                = 
 |логотип                     = МАрправда.jpg
 |сӱрет                       = 
 |возымаш                     = 
 |тип                         = Мер-политик газет
 |формат                      = А3
 |негызлымаш                  = [[28 сорла]] [[1921 ий]]
 |паша ыштымым чарнымаш       = 
 |ак                          = 
 |оза                         = 
 |издатель                    = 
 |редактор                    = 
 |тӱҥ редактор                = Дружинин С. А.
 |штат                        = 
 |политический принадлежность = 
 |йылме                       = [[Руш йылме|руш]]
 |мыняр гана лектеш           = 
 |объём                       = 
 |тираж                       = 5630 экз.
 |тӱҥ офис                    = [[Йошкар-Ола]], СССР Сарзе Вийын 70-ше идалыкше лӱмеш урем, 20.
 |ISSN                        = 
 |веб-сайт                    = http://marpravda.ru
}}

'''«Марийская правда»''' — [[Марий Эл Республик]]ысе мер-политик [[газет]], [[Руш йылме|рушла]] лектеш. [[1921]] ийыште лекташ тӱҥалын. 

Марий Эл Республикын нормативный правовой актше-влакым савыктыше официальный орган улеш. 

Учредитель-влак — [[Марий Эл Республикын Виктерже]], [[Марий Эл Республикын Кугыжаныш Погынжо]], ОАО «Газета „Марийская правда“».

== Тематика ==
[[Арня]]ште кок гана ([[Кушкыжмо|кушкыжмын]] да [[Кугарня|кугарнян]]) 24 да 16 полосаште лектеш. Подписке да розница почеш ужалалтеш. Регион нерген увер-влак гына огыл савыкталтыт, лудшо-влак тӱрлӧ материалым муын кертыт: аналитический статья-влак (политик да экономик темылан), илыш гыч ойлымаш-влак, тӱвыра мероприятийлан обзор, лудшо-влакын сылнымут мастарлыкыштым ончыктымаш.

Газет редакций савыкта:
* «Марийская правда» газетын кугарнян лекше номерым,
* «Марийская правда» газетын кушкыжмысо номержым,
* «Молодежная жизнь в Марий Эл» газетым,
* «Марийская правда. Официальный еженедельник» газетым,
* «Марийская правда. Спецвыпуск» газетым, 
* [http://www.marpravda.ru/ «Марийская правда» увер-влак порталым].

== Эртык ==
[[1921]] ий [[Пургыж (тылзе)|пургыж]] тылзын Марий областной партконференций пунчалым луктын: Краснококшайск олаште (кызыт — [[Йошкар-Ола]]) типографийым почаш. Партий обкомын да ревкомын газетшым лукташлан [[типографий]] кӱлын. Изданийлан «Известия Марийского исполнительного комитета крестьянских и красноармейских депутатов и областного комитета РКП(б)» лӱмым пуэныт, икымше номер 1921 ий сорла тылзын 28 кечынже лектын. Кеч редакцийын шке пӧлемже лийын огыл гынат<ref>[http://www.marpravda.ru/news/society/vse-imena-mariyskoi-pravdi/?sphrase_id=69211|date=2011-08-29 Все имена Марийской правды.]</ref>, газет арняште кок гана лектын. 

[[1931]] ий марте изданийын лӱмжӧ ик гана веле огыл вашталтын: «Голос Мари», «Бюллетень-газета», «Марийская деревня». Тачысе лӱмым газет [[1931]] ий [[24 Шорыкйол|шорыкйол тылзын 24 кечынже]] налын. 

[[1937]] ий [[24 Пеледыш|пеледыш тылзын 24 кечыже]] гыч ВКП(б) обкомын, Йошкар-Оласе ВКП(б) горкомын да горсоветын органже семын лекташ тӱҥалын. Компартийысе Марий обкомын Рӱдӧ Комитетше ойпидышым лектын: [[1963 ий]] [[24 Вӱдшор|вӱдшор тылзын 24 кечын]] «Марийская правда» да [[Марий Эл (газет)|«Марий коммуна»]] газетлан редакций-влакыштым ушаш. Тиде кече гыч «Марийская правда» газет КПСС-ын Марий обкомжын, Кӱшыл Каҥашын да Марий АССР-ын органже семын савыкталтын.

[[1971]] ийыште газетлан «Чап Тамга» орденым кучыктеныт. Ты пагытыште газетын тиражше 77 тӱжем экземпляр марте шуын. 

Марий Эл Республикын Кугыжаныш Погынжо [[1994]] ий [[27 Вӱдшор|вӱдшор тылзын 27 кечынже]] «Марийская правда» газет редакцийын Уставшым пеҥгыдемдыме. Газетын учредительже Марий Эл Республикын Виктерже, Кугыжаныш Погын да «Марийская правда» газет редакцийын паша коллективше лийыныт.

[[1998]] ийыште www.marpravda.ru интернет-сайт пашам ышташ тӱҥалын. 

[[1999]] ийыште [[Ага (тылзе)|ага]] тылзын «Марийская правда» газетын редакцийжым «Газета "Марийская правда"» кугыжаныш унитарный предприятиыш савырыме.

[[2005]] ий [[Ӱярня (тылзе)|ӱярня]] тылзын Марий Эл Республикын Виктерже пунчалын: ГУП «Газета "Марийская правдам"» ОАО «Газета „Марийская правда“»-ш савыраш.

[[2014]] ий марте газет кажне кечын лектын (рушарням да шочымым шотлыде). [[2015]] ий гыч газет арняште кок гана лектеш.[https://furnishplus.ca/product/womb-chair-ottoman-eero-saarinen/ Womb Chair Canada]

== Тӱҥ редактор-влак ==
* Мухин В. А.
* [[Чавайн, Сергей Григорьевич|Чавайн С. Г.]]
* Болодурин А. А.
* [[Эшкинин, Андрей Карпович|Эшкинин А. К.]]
* Кашников А. Ф.
* Маракулин Д. Ф.
* Крылов И. П.
* Ведерников И. А.
* Копит Б. С.
* Кавалеров Т. И.
* Бучкин Б. А.
* Карташов В. Н.
* Мальцев В. Э.
* Кочергин В. И.
* Панченко В. В.
* Дружинин С. А.

== Кылвер-влак ==
* [http://www.marpravda.ru «Марийская правда» газет]{{ref-ru}}

== Тугак ончо ==
* [[Кугарня (газет)]]
* [[Марий Эл (газет)]]
* [[Ямде лий (газет)]]
* [[Марий Эл Радио]]

== Важ-влак ==
<references />

[[Категорий:Марий Элысе газет-влак]]
