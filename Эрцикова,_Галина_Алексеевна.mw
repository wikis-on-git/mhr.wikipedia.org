[[File:Эрцикова Галина Алексеевна.jpg|thumb|300px|Эрцикова Галина Алексеевна]]
'''Галина Алексеевна Эрцикова''' — йылме шанче кандидат (2005).

1979 ий 12 январьыште Марий АССР-ысе Курыкмарий район Важйӓлеш шочын. 1985-1989 ийлаште Когосола тӱҥалтыш, 1989-1996 ийлаште Микрӓк кыдалаш школлаште тунемын. 2002 ийыште Марий кугыжаныш университетын историй-филологий факультетысе руш филологий пӧлкан руш-курыкмарий тӱшкажым тунем пытарен. 2002-2005 ийлаште Марий кугыжаныш университетын очный аспирантурыштыжо тунемын. Йылме шанче доктор, профессор Л.П. Васикован вуйлатымыж почеш «Курыкмарий йылмын пурласер говоржо-влакын лексике ойыртемышт» теме дене диссертацийым серен да 2005 ийыште сайын арален. Диссертаций пашаште марий йылмым шымлымаште курыкмарий йылмын кызытсе пурласер говоржо-влак нерген икымше гана луйык да системыш конден рашемдыме, нунын лексике ойыртемыштым ончыктымо. 
2001-2009 ийлаште МарГУ-н руш да тӱшка языкознаний кафедрыже пелен «Кырык мары йӹлмӹ» шанче шымлымаш лабораторийыште пашам ыштен. Лексикографийым шымлен.

Марий йылмын толковый мутержын ешартыш томжым чумырымаште полшен. Республикыште ий еда эртаралтше «Игнатьев лудмаш» шанче-практик конференцийыште ыштыме доклад ден ойлымым чумырымо мутпогын редколлегий членже. Марий йылмыште служебный манме ойлымаш ужаш дене кылдалтше проблемым шымла. 30 утла шанче пашам савыктен.

Марий Эл Кугыжаныш Погынын Лӱмгече чапкагазше дене палемдалтын (2015 ий).

2009 ий гыч Марий Эл Республик Виктем пеленсе «Йылмым, литературым да историйым научно шымлыше В.М. Васильев лӱмеш институт» Кугыжаныш бюджет шанче тӧнежын йылмым шанче могырым шымлыше пӧлкан кугурак шанче пашаеҥжылан ышта.

== Тӱҥ пашаже ==

== Литератур ==
