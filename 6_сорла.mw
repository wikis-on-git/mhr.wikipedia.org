{{Сорла}}

'''6 cорла''' (6 август) — [[григориан кечышот]] почеш идалыкын 218-ше (кужемдыме ийлаште — 219-ше) кечыже. Идалык пытыме марте 147 кече кодеш.

== Пайрем да памятный дате-влак ==
* {{Мланде тисте}} Тӱнямбалне тиде кечын '''Эмлызе-влакын тыныслык верч шогымыштым''' палемдат. 
*  {{Мланде тисте}} '''Хиросиман кечыже'''. Тиде кече - ядерный оружий ваштареш кучедалме кече.  
* {{Флагификаций|Аргентина}} — Йоча кече.
* {{Флагификаций|Боливий}} — Эрыкан лийме кече.
* {{Флагификаций|Чумыр Араб Эмират-влак}} — шейх Зайд ибн Султан ан-Нахайян — Чумыр Араб Эмират-влакын икымше президентшын элым вуйлаташ шогалме кече.
* {{Флагификаций|Россий}} — Кӱртньыгорно войскан пайремже
* {{Флагификаций|Ямайка}} — Эрыкан лийме кече.

== Лӱмгече ==
* Танле (православный) лӱм-влак:
** Пӧръеҥ лӱм-влак:
*** Алфей — священномученик Алфей (Корбанский).
*** Анатолий.
*** Афанасий (Афанас, Апанас, Опонас) — мученик Афанасий Икийский.
*** Боголеп — преподобный Боголеп Черноярский.
*** Борис и Роман — страстотерпец князь Борис (в крещении Роман).
*** Глеб и Давид — страстотерпец князь Глеб (в крещении Давид).
*** Ермоген (Гермоген) — мученик Ермоген.
*** Измарагд — Измарагд Армянский.
*** Иларион (Илларион) — Иларион Тавлэли.
*** Именей — мученик Именей.
*** Иоанн (Иван) — исповедник Иоанн (Калинин, Оленевский).
*** Капитон — мученик Капитон.
*** Николай — священномученик Николай (Понгельский).
*** Папа (Паппа, Паппий).
*** Поликарп — преподобный Поликарп Печерский.
*** Фантин — Фантин Чудотворец.
*** Феофил — мученик Феофил Хиосский.
** Ӱдырамаш лӱм-влак:
*** Христина (Кристина) — мученица Христина Тирская.

== Событий-влак ==
''Тугак ончо: [[:Категорий:Сорла тылзын 6 кечысе событий-влак]]''
* [[1851]] ий — Моско-Санкт-Петербург кӱртньыгорным эскераш да ачалаш лӱмын подразделенийым почыныт.
* [[1889]] ий — [[бокс]] дене перчатка деч посна кучедалмаш пытартыш гана эртаралтын. Тидын деч вара боксыш перчаткым пуртымо.
* [[1961]] ий — космонавт Герман Титов космосыш чоҥештен. Историйыште тудо кокымшо космонавт лийын. 

== Шочыныт ==
''Тугак ончо: [[:Категорий:Сорла тылзын 6 кечынже шочшо-влак]]''
* [[1920]] ий — Андрей Михайлович Яналов, Совет Ушем Герой. Шернур кундем Лапка Памаш ялеш шочын. Самырык рвезылан Кугу Ачаэл сарыш каяш логалын, Кёнигсберг (кызыт Калининград) олам штурмоватлыме годым чот ойыртемалтын да тиде кредалмаштак колен. Лӱддымылыкым, патырлыкым ончыктымыжлан тудым Совет Ушем Герой чап лӱм дене палемденыт. 
* [[1934]] ий — Геннадий Гаврилович Калинкин, руш [[поэт]], [[журналист]], [[Марий Эл Республикысе тӱвыран сулло пашаеҥже]]. Шкеже Свердловск вел Серов ола гыч, но илыш корно тудым Марий Эл Республикысе [[Юлсер]] олаш конден. Ончыч «Волжская правда» газет редакцийыште, вара школлаште тыршен. 5 книган авторжо. Волжск олан почётан гражданинже. 
* [[1947]] ий — Виктор Борисович Салеев, тазалык аралтыш пашаеҥ, Марий Эл Республикын сулло эмлызыже. Саратов кундемыште шочын. Шочмо оласе мединститутым тунем лекмек, Йошкар-Олашке толын да оласе эмлыме верын «вашкеполыш» станцийын пашаеҥже лийын. Умбакыже Сар ветеран-влакым эмлыме верыште тыршаш тӱҥалын. Илалшырак-влаклан вашке полышым пуымаште кугу специалистлан шотлалтеш. 2002-шо ийыште «Эн сай эмлызе» Россий кӱкшытысӧ конкурсын лауреатше лийын.
* [[1949]] ий — Геннадий Анатольевич Ямбаршев, милиций пашаеҥ да криминалист, Россий Федерацийын сулло юристше. Шернур кундем Кондрач починга ялыште шочын. 1970-ше ий гыч тудо рӱдолаштына милиционерлан пашам ышташ тӱҥалын, а 3 ий гыч эксперт лийын. 90-ше ийлаште тудо Йошкар-Олан да элкӧргӧ паша министерствын эксперт-криминалистик пӧлкан вуйлатышыже лийын. Полковник.
* [[1952]] ий — Василий Михайлович Калабашкин, администраций пашаеҥ. Шочын-кушкын тудо Звенигово кундем Мари-Отар ялыште. Паша корныжо Исменца ял шотан илем дене кылдалтын. Ончыч инспекцийыштат тыршен.
* [[1962]] ий — Раиса Яковлевна Факаева, кугыжаныш да мер пашаеҥ. Пошкырт Эл Мишкан кундемыште шочын. 2000-шӧ ий гыч финанс министерствын тӱҥ специалистшылан шогалын. А 2005-ше ий гыч эрвел марий-влакын «Ош виче» землячестве вуйлатышын алмаштышыжлан тырша. 
* [[1969]] ий — [[Дмитриева, Светлана Владимировна|Светлана Владимировна Осипова (Дмитриева)]], [[Марий Эл Республикын сулло артистше]]. Шочынжо Светлана Владимировна Пошкырт Эл Калтаса кундемыште. Ынде талантан мурызо Марий кугыжаныш филармонийын солисткыжлан пашам ышта, калыкымат шке мурылаж дене куандарен шога. 

== Коленыт ==
''Тугак ончо: [[:Категорий:Сорла тылзын 6 кечынже колышо-влак]]''

== Калык пале ==
* '''Борис ден Глебын кечыже'''. Кӱдырчан йӱр йӱреш гын, шудо каваным оролаш тыршеныт: калык ой почеш тиде кечын волгенче каваным пера да шудо йӱла. ¡дырамаш-влак гын ломбогичкым погеныт да телылан кошташ шынденыт. 
* Марий калык ожнысек кӱдырчӧ деч лӱдеш. Вет Кӱдырчӧ Юмо каваште кудалыштын, мландывалне сулыкан еҥым кычалеш, муэш да ӱмбакыже тул кӱым кудалта.

{{commonscat|6 August}}

[[Категорий:6 сорла]]
