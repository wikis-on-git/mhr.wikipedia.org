Нейрон - нерве куэмын [[илпарчак|четлык]].  

Тудын тӱҥ кертмаш - нервный импульс-влакым пурташ ден колташ.

Нерве куэм нейрон деч посна шыҥдара глиальный четлыкым, кудо полышан функцийым шуктат.

Нервный импульсым пуртымаш верч нейронын уло нунын капышт гыч торлышо укш-влак (тормак-влак).
Укш кок тӱрлӧ лиеш - дендрит ден аксон.
Дендрит - кӱчук да утларакше шуко йыжыҥан, тудо мучко сигнал эре колталтыт тӱр гыч рӱдерышке (нейронын капышкеше).
Аксон пеш кужу - метр марте кут - лийын кертыт. Тыгай укш дене нервный сигнал торашке колталтын кертыт.
Параллельнын шуйналтше аксонын шукылыкышт периферический нерве системыште ''нервым'' ышта,
а тӱҥ нерве системыште ([[вуйдорык|вуйвемыште]] ден тупрӱдӧ вемыште) аксон-влак ыштат ''ош эменым'',
тидын годым нейронын капышт дендрит-влак дене пырля тыште ''сур эменым'' ыштат.

Нейронын ик але ала-мыняр дендрит лийын кертеш, аксон эре икте уло.

Сигналым колтымаш ''синапс'' дене шукталтеш. Синапс - ойыртемын чоҥымо кок нейронын контакт, тудын гоч икте нейрон гыч весе нейронышке нервный сигнал колталтыт.

Нервный сигнал укшын ӱмбалже дене кая, тудын электрический тӱҥ-вож уло. 
Тиде укш мучко йогшо электрический ток огыл, а потенциалын толкынжо улеш. 
Потенциалын толкынжо укш мучко шарла, тидын годым ионный ток-влак йогат тудын ӱмбалжелан торешла, мо, чынжым гын, тиде толкыным ышта.

{{Stub}}
