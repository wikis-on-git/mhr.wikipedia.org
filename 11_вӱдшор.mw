{{Вӱдшор}}

'''11 вӱдшор''' (11 апрель) — [[григориан кечышот]] почеш идалыкын 101-ше (кужемдыме ийлаште — 102-шо) кечыже. Идалык пытыме марте 264 кече кодеш.

== Пайрем да памятный дате-влак ==
* [[Файл:Earth flag PD.jpg|25px]] Паркинсонын черже ваштареш кучедалме кече.
* [[Файл:Earth flag PD.jpg|25px]] Концлагерьлаште колышо-влакым шарныме кече. 
* {{Флагификаций|Россий}} — Юж аралтыш (противовоздушный оборона) войскан кечыже.
* {{Флагификаций|Уганда}} — Эрык кече.

== Лӱмгече ==
* Католик лӱм-влак: Эмма, Леонтий, Филипп, Валерий, Станислав.
* Танле (православный) лӱм-влак: Антип, Иван, Кирилл, Марк, Яков.

== Событий-влак ==
''Тугак ончо: [[:Категорий:Вӱдшор тылзын 11 кечысе событий-влак]]''
* [[1968]] ий — [[Провой кундем]] Красногорский посёлкысо «Электродвигатель» заводым почмо.
===Тӱням мучко===
* [[1857]] ий — Александр Кокымшо кугыжа Российын у ойыпшым пеҥгыдемден: тушто кок вуян арсланым сÿретлыме лийын.
* [[1909]] ий — Телль-Авив олалан негызым пыштыме.
* [[1945]] ий — Бухенвальд концлагерьыште восстаний лийын. Пленник-влак шкеныштым шке утарен кертыныт.

== Шочыныт ==
''Тугак ончо: [[:Категорий:Вӱдшор тылзын 11 кечынже шочшо-влак]]''
* [[1914]] ий — [[Васильев, Илья Васильевич|Илья Васильев]], [[марий]] [[серызе]], [[туныктышо]], [[1941]]–[[1945]] ийласе [[Кугу Ачамланде сар]]ын участникше.
* [[1930]] ий — Зоя Александровна Киселёва, [[Марий Эл Республикын сулло агрономжо]], ял озанлык пашаен  шочын. Килемар районысо «Рассвет» колхозышто 29 ий, «Броневик» совхозышто 5 ий пашам ыштен. [[1974]]-[[1979]]-ше ийлаште СССР кӱшыл погынын депутатше лийын. Пашажым аклен, «Знак Почёта» орден да кугыжаныш чап танык дене палемденыт. 
* [[1947]] ий — Валериан Арсеньевич Идабаев, кугыжаныш пашаеҥ. Шкеже тудо [[Курыкмарий кундем]] гыч. [[Козьмодемьянск]]ысе ӱй заводын вуйлатышыжлан пашам ышта. Кугыжаныш погынын депутатшат лийын.  
* [[1956]] ий — Олег  Дмитриевич Краснов, спортсмен да туныктыш пашаеҥ. [[Юлсер кундем]] Алексеевское посёлкышто шочын. Тудын тунемшыже-влак кокла гыч [[Россий спорт мастер]] лӱмым налшат уло. Тиде – [[Екатеринин, Дмитрий Николаевич|Дмитрий Николаевич Екатеринин]]. Олег Дмитриевич – Россий Федерацийысе образованийын отличникше. 
* [[1962]] ий — Александр Леонидович Иванов, спорт пашаеҥ да туныктышо. Тудын паша корныжо [[У Торъял кундем]]ысе Кузнеч тӱҥ  школ дене кылдалтын. Тудо Россий Федерацийысе образованийын почётан пашаеҥже лӱмым нумалеш. 

== Коленыт ==
''Тугак ончо: [[:Категорий:Вӱдшор тылзын 11 кечынже колышо-влак]]''

== Калык пале ==
'''Кирилл''' кече. Тиде кечын ожно [[куэ]] пушеҥгылан кугу тÿткышым ойыреныт. Лÿмынак куэрлашке каеныт да куэвÿд ден изи укшыжым конденыт. Тиде укш дене черле еҥым пераш да вÿдшым тудлан йÿкташ гын, вашке паремеш манын ÿшаненыт. 

{{commonscat|11 April}}

[[Категорий:11 вӱдшор]]
