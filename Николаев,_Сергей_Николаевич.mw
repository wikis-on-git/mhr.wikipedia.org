{{Палыме еҥ
 |лӱм                 = Сергей Николаевич Николаев
 |оригинал лӱм        = Сергей Николаев
 |сӱрет               = Арбан.jpg
 |сӱретын лопкытшо    = 
 |возымаш             = 
 |шочмаш дене лӱм     = 
 |тыршымаш алан       = [[серызе]], [[драматург]]
 |шочын               = 23.03.1908
 |шочмо вер           = [[Россий империй]], [[Озаҥ губерний]], [[Чарла уезд]], Овдасола (кызыт [[Овдасола (Морко кундем)|Овдасола]]) ял
 |гражданство         = {{флагификаций|Россий империй}}<br /> {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 5.10.1993
 |колымо вер          = [[Йошкар-Ола]]
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Паша Йошкар Тисте орден]] (1946), [[Чап Тамга]] орден (1951), [[Чап Тамга]] орден (1968), [[Марий АССР-ысе сымыктышын сулло пашаеҥже]] (1946), [[Марий Эл Республикын Калык серызыже|Марий АССР-ын Калык серызыже]] (1958), [[Марий Эл Республикысе С.Г. Чавайн лӱмеш Кугыжаныш премий|Марий АССР-ын Кугыжаныш премий]]ын лауреатше (1980), РСФСР Президиум Верховный Советын Чапкагазше (1960,1978), Марий АССР Президиум Верховный Советын Чапкагазше (7 Чапкагаз)  
 |сайт                = 
 |Commons             = 
}}

'''Сергей Николаев''' (Сергей Николаевич Николаев) ({{Шочын|1908|03|23}}, [[Россий империй]], [[Озаҥ губерний]], [[Чарла уезд]], Овдасола (кызыт [[Овдасола (Морко кундем)|Овдасола]]) ял — {{Колен|5|10|1993}}, [[Йошкар-Ола]]) — [[марий]] [[серызе]], [[драматург]], [[СССР Серызе-влак ушем]]ын йыжъеҥже (1939), [[Марий АССР-ысе сымыктышын сулло пашаеҥже]] (1946), [[Марий Эл Республикын Калык серызыже|Марий АССР-ын Калык серызыже]] (1958), [[Марий Эл Республикысе С.Г. Чавайн лӱмеш Кугыжаныш премий|Марий АССР-ын Кугыжаныш премий]]ын лауреатше (1980). 

== Илыш корно ==
[[Россий империй]], [[Озаҥ губерний]], [[Чарла уезд]], Овдасола (кызыт [[Овдасола (Морко кундем)|Овдасола]]) ялысе [[кресаньык]] ешеш 1908 ийыште шочын. Тыштак йоча жапше эртен. Эн ондак шочмо ялысе тӱҥалтыш школышто, вара Арын шымияш школышто тунемын. Школышто С.Чавайнын вуйлатыме {{comment|сылнымут|литератур}} кружокыш коштын, спектакльлаште модын. Тыге калык усталыкше дене сылнымут деке шӱмаҥын.

=== Йошкар-Олаште ===
Сергей Николаевын тылеч варасе илышыже, пашаж деч кӱрылтде гаяк [[Йошкар-Ола]]ште эрта. [[1925]] ий гыч тудо Марий {{comment|туныктышо-влакым ямдылыше техникумышто|педтехникумышто}} тунемеш. Комсомолец-активист семын [[мер]] пашаште тырша. Тиде жапыште сылнымут да [[сымыктыш]] илыш дек утларак кумылаҥеш. Лачак тиде жапыште тудо [[Ключников-Палантай, Иван Степанович|Иван Степанович Ключников-Палантай]] дене палыме лиеш. Уста [[семлызе]] деч калык семын ямжым, сылнымутшым умылаш, шижаш тунемеш. А вара шкежат яллашке лектын мурым пога. Калык мурым уло чон дене йӧратымыже ончыкылык драматурглан кугун полшен. Педтехникумышто Семен Николаев изирак ойлымашым, почеламутым возкалаш тӱҥалеш, южышт техникумышто лекше журналеш да пырдыж газетеш савыкталтыныт. А [[1929]] ийыште техникумым пытармек, Семен Николаев Йошкар-Оласе марий шымияш школышто шочмо йылме ден сылнымутым туныкта. Тыште тудын йырже сылнымут ден сымыктышым йӧратыше [[йоча|йоча-влак]] чумыргат. Да пырля сылнымут да драм кружокым почыт, кид дене возымо сылнымут журналым лукташ тӱҥалыт, спектакльым ямдылат да [[ял]]лашке лектын коштыт.
[[1931]] ий гыч Семен Николаевич [[Моско]]се туныктышо-влакым ямдылыше институтышто шинчымашым пога. Тушеч Марий Пединститутыш тунемаш кусна. А [[1936]] ий гыч тӱҥалын, тудын пашаже Палантай лӱмеш сем-театральный училище, Марий драмтеатр, Сымыктыш паша управлений, Марий серызе ушем да моло усталык организаций дене кылдалтын.

=== Сылнымут паша ===
Марий калык Семен Николаевым эн ончычак драматург семын пала. «Салика», «У саска», «Вӱдшӧ йога», «Айвика», «Кугу толкын», «Комиссар-влак» - нине да моло пьесыже-влакым калык йӧратен лудеш. Семен Николаевын усталык корныжо эше 30-шо ийла тӱҥалтыштак палемдалтын. Икымше произведенийже – «Ош когарш», ныл кыдежан пьесе. Тудо [[1930]] ийыште савыкталтын. Вес тӱҥалтыш опытшо – «Тревога» лӱман йоча пьесе.
«Ош когаршыжат», «Тревогыжат» самырык авторын але тӱҥалтыш опытшо веле улмаш. Драматург семын тудо калыклан «Салика» {{comment|муро-комедийым|музыкальный комедийым}} возымыж деч вара сайын палыме лиеш. Марий калык «Салика» пьесым шокшын вашлийыж дене драматурглан шулдыран усталык вий-куатым пуэн, тудым у {{comment|кончерысе|сценический}} произведенийлам сераш кумылаҥден. 30-шо ийла мучаште Семен Николаевич моткоч тыршен пашам ышта: самырык годым возымо пьесыжым «18-ше ий» лӱм дене тӧрлатен луктеш, кӱчык жапыште «Вӱдшӧ йога» {{comment|муро-драмым|музыкальный драмым}}, «У саска» комедийым воза. 50-ше ийла тӱҥалтыште эртымгорно пагытым кумдан авалтыше, эпический сынан «Акпарс» драматический повестьым сера.

== Тӱҥ произведенийже-влак ==
1. Ош когарш: драма [Белая моль]. Йошкар-Ола, 1930. 40 с.<br />
2. Тревога : пьеса. Йошкар-Ола, 1931. 28 с. Салика: муз. пьеса. Йошкар-Ола, 1938. 60 с.<br />
3. Вÿдшо йога : драма [Воды текут]. Йошкар-Ола, 1940. 56 с.<br />
4. У саска: муз. пьеса [Новые плоды]. Йошкар-Ола, 1941. 68 с.<br />
5. Салика: муз. пьеса. Йошкар-Ола, 1943. 52 с.<br />
6. Пьеса-шамыч [Пьесы]. Йошкар-Ола, 1947. 252 с.<br />
7. Элнет серыште: комедий [На берегу Илети]. Йошкар-Ола, 1945. 64 с.<br />
8. Волгыдо корно : пьеса-шамыч [Светлый путь : пьесы]. Йошкар-Ола, 1950. 236 с.<br />
9. Кум пьеса [Три пьесы]. Йошкар-Ола, 1956. 196 с.<br />
10. Кугу толкын: драма [Бурные годы]. Йошкар-Ола, 1961. 64 с.<br />
11. Элнет пуичерыигге: повесть [В Илетском бору]. Йошкар-Ола, 1962. 88 с.<br />
12. У саска: пьеса-влак. [Новые плоды: пьесы]. Йошкар-Ола, 1965.208 с.<br />
13. Вÿдшо йога: пьеса-влак. [Воды текут: пьесы]. Йошкар-Ола, 1968.248 с.<br />
14. Комиссар-влак: пьеса-влак. [Комиссары: пьесы]. Йошкар-Ола, 1974. 188 с.<br />
15. Эрвыкай : повесть да ойлымаш-влак. Йошкар-Ола, 1982. 224 с.<br />
16. Пеледше мланде: ойырен налме пьеса-влак. [Земля в цвету : пьесы]. Йошкар-Ола, 1986. 207 с.<br />
17. Коммисарын чапше : драма [Честь комиссара] // Кугу толкын : марий драматургии антологий. Йошкар-Ола, 1987. С. 98—160.

== Наградыже-влак ==
* [[Паша Йошкар Тисте орден]] (1946)
* [[Чап Тамга]] орден (1951)
* [[Чап Тамга]] орден (1968)
* [[Марий АССР-ысе сымыктышын сулло пашаеҥже]] (1946)
* [[Марий Эл Республикын Калык серызыже|Марий АССР-ын Калык серызыже]]] (1958)
* [[Марий Эл Республикысе С.Г. Чавайн лӱмеш Кугыжаныш премий|Марий АССР-ын Кугыжаныш премий]]ын лауреатше (1980)
* РСФСР Президиум Верховный Советын Чапкагазше — 2 Чапкагаз (1960, 1978)
* Марий АССР Президиум Верховный Советын Чапкагазше — 7 Чапкагаз

== Кылвер-влак ==
* [http://w.histrf.ru/articles/article/show/nikolaiev_sierghiei_nikolaievich Николаев Сергей Николаевич.]{{ref-ru}}
* [http://aboutmari.com/wiki/Николаев,_Сергей_Николаевич Николаев, Сергей Николаевич.]{{ref-ru}}
* [http://www.nbrkomi.ru/page/3384 Николаев Сергей Николаевич (23.03.1908 – 05.10.1993).]{{ref-ru}}

[[Категорий:Марий серызе-влак]]
[[Категорий:Марий АССР-ын Калык серызыже-влак]]
[[Категорий:С.Г. Чавайн лӱмеш Кугыжаныш премийын лауреатше-влак]]
