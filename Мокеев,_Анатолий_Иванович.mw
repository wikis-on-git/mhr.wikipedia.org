'''Анатолий Мокеев (Анатолий Иванович Мокеев)''' (1949 ийыште Теле тылзын 28 кечыштыже Кужэҥер район Чашкаял ялыште шочын) - марий серызе, кусарыше, Росиийысе писатель ушемын членже (1998). 1998 ийыште Марий Эл Республикын чап грамотыжо дене палемдалтын.

== Илыш корныжо ==
Анатолий Мокеев 1964 ийыште Йывансола кандашияш школ деч вара Оршанке педучилищыш пурен.

1968-1970 ийлаште  Параньга районысо Элпанур кандашияш школышто туныктен. 

Совет Армий радамыште служитлен. 

1975 ий гыч тӱҥалын, таче марте Шернур ДРСГУП-што асфальтым ямдылыше операторлан тырша. 

Пелашыже дене кок ӱдырым ончен куштеныт, кум уныкан коча. 

== Сылнымут корныжо ==
Почеламутым 8-ше классыште тунеммыж годымак возаш тӱҥалын. Икымше почеламутшо 1964 ийыште Медведево район газетыште савыкталтын. Варажым Оршанке педучилишыште марий йылме ден литературым туныктышо П.Е. Емельянов тудым творчествылан кумылаҥден. Тыште рвезе кружокыш коштын, прозым, изирак пьесым возен ончен. 

Икымше почеламут-влак сборникше «Поро сескем» маналтын. Тудым поэт С. Вишневскийын темлымыж почеш 1986 ийыште  савыктеныт. Ныл ий гыч Марий книга савыктыш «Ӱшан тул» кокымшо сборникшым луктеш. 

Анатолий Иванович ятыр произведенийжым йоча-влаклан пӧлеклен. Нуным «Ямде лий», «Пионер йӱк» журналлаште савыктеныт. 1993 ийыште йоча-влаклан возымо почеламут-влак посна книга дене савыкталтыныт («Эн мотор пӧлек»). «Авай дене пырля» (1998) тӱшка авторан ойпогышто А. Мокеевлан «Икыт, кокыт…» ужашым ойырымо. Йоча-влаклан возымо ятыр произведенийжым тунемме пособийыш, школ ден йоча садлан хрестоматийыш пуртымо.

А. Мокеевын поэзийже шке йӱкан, шке сынан. Тушто рифмыжат, тематикыжат ойыртемалтше. Шочмо эл, марий кундем, поро ден осал, чон парым, йӧратымаш – мо нерген ок возо, чылажат чонеш логалше, ушеш кодшо.

Лиро-эпике жанр-влакыштат А. Мокеев шке йӱкшым кычалеш. Тудын «Поро сескем» первый книгаштыже кум поэмым ужына. «Поран, поран…» – тиде поэма-легенда. Тушто автор ожнысо неле илышым нергела, порылыкым мокта. «Айдеме верч»  поэмыже еҥын тазалыкше нерген шонымо кумыл дене шыҥдаралтын. Кугу сар тул корным эртыше Йыван «Вашке полыш» машинан шофержо семын тыныс жапыштат салтак гае. Тудо эреак тазалыкым аралыме пеш суапле корнышто. «Айдеме верч» поэмын шонкалымашан тӱсшӧ «Корнышто» ужашыште келгемеш. Шочмо кундемысе илышын вӱршерже – корно нерген кӱлешан сылнымут шомакым лукмо.

Анатолий Мокеев марий сылнымут корнышко илышым сайынак пален налше, тӧрсырым эрташ тунемше автор семын шогалын. Мастарын «Шӱшпык», «Волгыдо йӱ дым», «Эн тамле орлык» да ятыр моло почеламут возымо улыт. «Ӱдыр вашлиеш» почеламутымат оҥайын возымо. Тудым автор Шернур вел гыч толмо годым Йошкар-Олашке пурымаште улшо скульптурылан пӧлеклен возен. Тиде скульптурыжо – мемнан столицыш толшо-влакым кинде-шинчал дене вашлийше ӱдырамаш. 

А. Мокеев марий сылнымутышто веле огыл, тыгак руш да моло литературышто чапланыше поэт-влак деч шукылан тыршенак тунемеш, кызытсе поэзийым тӱткын эскера, почеламутым оҥай шонымаш дене кошарташ кугу вниманийым ойыра. 

2002 ийыште руш писатель А. Спиридонов «Югорно» эпосым луктын, тудым А. Мокеев марий йылмыш устан кусарен. Н. Заболоцкийын почеламутшо-влакымат марлаҥден. 

== Сылнымут ==

=== Книга-влак ===
Поро сескем: почеламут, поэме. Йошкар-Ола, 1986. 120 с.

Ӱшан тул: почеламут, поэме. Йошкар-Ола, 1990. 148 с.

Эн мотор пӧлек. Йошкар-Ола, 1993. 32 с. 

Усталык памаш: поэма-влак. Йошкар-Ола, 1994.

Тиде лийын, лийын…: повесть-шарнымаш. Йошкар-Ола, 1996.

Анкет: поэме. Йошкар-Ола. 1999. 

Шып сонар: повесть. Йошкар-Ола, 2002.

Ийгот: поэме, почеламут-влак. Йошкар-Ола: Марий кн. савыктыш, 2009. 108 с. 

Лўддымє агытан: почеламут, лудыш-модыш, йомак. Йошкар-Ола, 2015. 56 с.: ил.

=== Моло вере савыкталтше произведенийже-влак ===
Анкет: поэме // Ончыко. 1999. № 8. С. 3–24.

Волойын токмак окмакше: изи ойлымаш-влак / Анатолий Мокеев // Ончыко. 2004. №11. С. 155-160.

Вот тиде нерупш; Налаш мыняр погынен?  Шкенжым шке «ужален»; Спортлото билет; Совлам лиеш гын... Карме муйлан кержалтын... Чапле коя; Иктыжат пален огыл; Чотрак кучен колтен; Теве тыланда!  Яра толшо окса: кӱчык ойлымаш-влак // Ончыко. 1999. № 11. С. 137–142.

Вуйчара; Озадыме шемеч: басне-влак // Ончыко- 1998. №4. С. 143-144.

Ече: почеламут. // Ямде лий. 1980. 1 февр.

Илашыже - таланда: кок кыдежан, шым сӱретан драме // Ончыко. 2006. №3. С. 99-140.

Илыше шӱм: поэма. // Марий коммуна. 1981. 22 ноябрь.

Йӧрата, огеш...; Шонан шӧр; Волгыдо йӱдым: почеламут-влак. // Марий коммуна. 1980. 23 авг.

Йӱр, лум да танем; Утарем ыле; Ер воктене; Монолог-влак; Тага: басня; Кӱчыкын: почеламут-влак // Ончыко. 1995. № 7. С. 50–52.

Канде-кандалге: почеламут. // Марий коммуна. 1979. 20 июнь.

Кая армийыш каче: почеламут // Шернур вел. 2006. 24 февр.

Кеҥеж: почеламут. // Марий коммуна. 1979. 12 июль.

Кок ава: почеламут // Марий эл. 1995. 11 февр.

Кок тулык тул пырля ушна гын, Волгаолт кая ыле тӱня!...: почеламут-вл. // Ончыко. 2005. №3. С. 70-77.

Комбайнерын мутшо: почеламут // Марий коммуна. 1983. 10 авг.

Корно: поэме // Ончыко. 1982. № 2. С. 8–13.

Куван кеҥеж: почеламут // Марий коммуна. 1980. 17 окт.

Кузе «Окмак» лӱм деч утлаш?; Шекланыза:чер!: почеламут-влак // Марий Эл. 1994. 17дек.

Кунам шӱр кочештеш: почеламут // Марий коммуна. 1983. 25 сент.

Кышамлын корно...: почеламут-вл. // Ончыко. 2009. №№11-12. С. 137-140.

Лаж ден Немда: легенда. // Ончыко. 1980. №4, С. 106-111.

Лиеш гын...; Ӱдыр вашлиеш: почеламут-влак // Марий коммуна. 1979. 21 дек.

Лӧдӧ: басня // Марий Эл. 1994. 14 май.

Лӱддымӧ агытан: йомак // Ончыко. 2003. №3. С. 185-189.

Ом титакле нигӧмат. Куэр: почеламут-влак // Шернур вел. 2004. 24 дек.

Омдымо: почеламут // Ончыко. 1999. №5. С.123.

Ош маска: почеламут // Ямде лий. 1983. 5 февр.

Ояр ноябрь: почеламут // Марий коммуна. 1980. 6 ноябрь.

Пагален ӱжам: почеламут // Марий коммуна. 1981. 10 окт.

Первый кечын школыш: почеламут // Ямде лий. 1982. 4 сентябрь.

Пиалдыме кече: ойлымаш // Марий Эл. 1997.30 авг.

Салам, У ий! Пошкудо ӱдыр; Тӱтыра, тӱтыра: почеламут-влак // Шернур вел. 1996. 27 дек.

Саламлыме мутем: почеламут // Марий коммуна. 1984. 6 окт.

Теве тиде каныш: почеламут // Ямде лий. 1980. 5 янв.

Теле йомак: почеламут // Ямде лий. 1981. 7 февр.

Тошто шӱгарла: поэме // Ончыко. 200. №8. С. 102-111.

Тулото воктене: ойлымаш // Ончыко. 1997. №4. С. 85-93.

У ий дене, шӱмбел калыкем!: почеламут // Шернур вел. 2005. 30 дек.

Улам курымын эргыже: почеламут //Ончыко. 2000. №1. С. 86-87.

Усталык памаш: поэма // Ончыко. 1994. №10. С. 83-93.

Чылалан почам чонемым...: почеламут-вл. // Ончыко. 2007. №2. С. 120-125.

Шокталте, шӱвыр!: почеламут // Ӱжара. 1993. 2 сент.

Шӧртньӧ эр: почеламут // Ямде лий. 1981. 3 окт.

Шошым: почеламут // Ямде лий. 1983. 19 март.

Эрге: почеламут // Марий коммуна. 1987. 27 май.

Ял урем // Ончыко. 1987. №6. С. 62-63.

=== Вес йылмылаш кусарыме произведенийже-влак ===
Стихи / пер. С. Дмитриева // Середина земли родной: стихи молодых поэтов. М., 1987. С. 338 –342.

Стихи / пер. Г. Пирогова // Пирогов Г. Сомнения. Йошкар-Ола, 1993. С. 96 – 101.

Стихи / пер. Г. Пирогова // Антология марийской поэзии в переводах Германа Пирогова. Том 2. Йошкар-Ола. 2011. С. 211-226.

== Анатолий Мокеев кусарыше семын ==
Исаев Е. Убил охотник журавля: поэма.

Заболоцкий Н. Почеламут-влак // Ончыко. 1993. № 2. С. 151–153.

Спиридонов А. Югорно. Песни о вещем пути: эпос мари / пер. с рус. А. И. Мокеева. Йошкар-Ола, 2014. 248 с.

== Сылнымутчо нерген паша-влак ==

=== Библиографий ===
А шочмо жап тек паспортлан кодеш…: поэт Анатолий Мокеевлан – 60 ий // Ончыко. 2009. № 11-12. С. 136.

Анатолий Мокеев // Писатели Марий Эл: биобиблиогр. справочник. Йошкар-Ола: Мар. кн. изд-во, 2008. С. 418-420.

Дмитриев В. Чынже денак сескем // Марий коммуна. 1986. 9 апр.

Иванов И. Илыш поэзий куатым йодеш // Марий коммуна. 1986. 29 июль.

Йылме сылнылыкым пала, поэзий йоҥгыдылыкым шижын мошта // Шернур вел. 2009. 25 дек. С. 8.

Малинина Н. Лӱмлӧ поэтым чапландарыме // Шернур вел. 2005. 1 апр.

Мокеев Анатолий Иванович // Марийская биографическая энциклопедия. Йошкар-Ола. 2007. С. 240.

=== Шымлымаш паша-влак ===
И. Иванов. Илыш поэзий куатым йодеш 

Лиро-эпический жанрыште А. Мокееват шке йўкшым кычалеш. Тудын «Поро сескем» первый книгаштыже кум поэмым ужына. «Поран, поран…» - тиде поэма-легенда. Тудо ожнысо неле илышым нергела порылыкым мокта. «Айдеме верч» вес поэмыже е‰ын тазалыкше нерген шонымо кумыл дене шы‰даралтын. Кугу сар тул корным эртыше Йыван «Вашке полыш» машинан шофержо семын тыныс жапыштат салтак гае. Эреак тазалыкым аралыме пеш суапле корнышто.

«Айдеме верч» поэмын шонкалымашан тўсшє «Корнышто» ужашыште келгемеш. Шочмо кундемысе илышын вўршерже – корно нерген кўлешан сылнымут шомакым лукмо. Но йодышым лончылымо годым шонкалыме куатым вия‰даш уто огыл ыле, очыни. Икмыняр-гынат тўжвачын каласыме шижалтеш.

Кызытсе поэма-влакым ончал лекмеке, тыгай иктешлыше шонымаш шочеш: ончыкыжо лиро-эпический жанр шочмо литературыштына эшеат вия‰шаш. Тыге илыш йодеш. Тыге жап кўшта. Поэмын шинчаончалтышыжат эше кумдарак лийшаш. Илышым келгын лончылышо, кумда шонымашан поэма лудшо е‰лан келша. А тыгайже кызыт шагал. Пўсє мыскара сынан кугу произведеният уке гаяк.

Калыкын, тачысе илышын йодмыжым чаплын шукташ – писатель-влакын эн кугу суапышт. Тидлан жапымат, вийымат чаманыман огыл.

''(Марий коммуна. 1986. 29 июль).''

==Негыз==
Дмитриев В. Чынже денак сескем // Марий коммуна. 1986. 9 апр.

Иванов И. Илыш поэзий куатым йодеш // Марий коммуна. 1986. 29 июль.

Малинина Н. Лўмлє поэтым чапландарыме // Шернур вел. 2005. 1 апрель.

«Йылме сылнылыкым пала, поэзий йо‰гыдылыкым шижын мошта» // Шернур вел. 2009. 25 дек. С.8.

«А шочмо жап тек паспортлан кодеш…»: поэт Анатолий Мокеевлан – 60 ий // Ончыко. 2009. № 11-12. С. 136.
* '''Анатолий Мокеев // Писатели Марий Эл: б'''иобиблиогр. справочник. Йошкар-Ола: Мар. кн. изд-во, 2008. С. 418-420.


[[Категорий: Марий серызе-влак]]
