{{Кылме}}

'''3 кылме''' (3 ноябрь) — [[григориан кечышот]] почеш идалыкын 307-ше (кужемдыме ийлаште — 308-ше) кечыже. Идалык пытыме марте 58 кече кодеш.

== Пайрем-влак ==
* Тунямбал кукшытышто таче поръен-влакын пайремышт.

== Лӱмгече ==
Кылме тылзын кумшо кечынже  Илларион, Феофил, Пелагея, Максимилиан, Константин, Захар, Денис, Аркадий, Яков да Мартин – влакын лӱм кечышт.  

== Событий-влак ==
''Тугак ончо: [[:Категорий:Кылме тылзын 3 кечысе событий-влак]]''
* [[1912]] — Россий ден Монголий коклаште Монголийын автономийже нерген вашкелшыкым пенгыдемдыме.
* [[1957]] — космосыш «Спутник-2» аппаратым колтымо. Бортыштыжо Лайка пий лийын.

== Шочыныт ==
''Тугак ончо: [[:Категорий:Кылме тылзын 3 кечынже шочшо-влак]]''
* [[1925]] — Константин Андреевич Иванов, педагог, партий пашаеҥ, [[журналист]]. Шкеже [[Кужэҥер кундем]]ысе [[Визым]] ял гыч. Школышто туныктен, завуч, директор лийын. Журналистикыштат шкем терген: кундемысе газетын редакторжо лийын. КПСС обкомышто инструктор  да шанче ден туныктыш пӧлкам вуйлатен. 
* [[1925]] — Лаврентий Иванович Шабалин, шанче-ботаник, Совет Ушем кӱшыл шинчымашын отличникше. Шкеже Шернур кундем Кугэнер ял гыч. Тудын паша корныжо Крупская лумеш марий педагогике институт дене кылдалтын. Ял озанлык шанче кандидат.
* [[1954]] — Николай Григорьевич Тимофеев, кидмастар, сӱретче. [[Поранча кундем]] [[Олор]] ялыште шочын-кушкын. Шинчымашым Йошкар-Оласе художественный училищыште налын, вара Таллин оласе институтышто тунемын. Паша корныжым кыдалаш школышто туныктышо семын тӱҥалын. Тыгодымак тӱвыра пӧртыштӧ сӱретче-оформитель пашам шуктен. Тудо кӱртньӧ гыч тӱрлӧ арвер-влакым ямдыла: калыкыште тиде сомылым «художественная ковка» маныт. Тудын кумдан палыме сомыл-влак кокла гыч «Тум-тум тумна», «Васли Валерик», «Кыдалаш эрге» пашаже-шамычым палемден кодаш лиеш. Ончерже-влак Марий кундемыште да Моско олаштат эртеныт.
* [[1962]] — [[Зоя Михайловна Дудина]], [[почеламутчо]], сылнымут пашаеҥ, [[кусарыше]], [[Марий Эл тӱвыран сулло пашаеҥже]]. Зоя Михайловна [[Шернур кундем]] [[Марисола]] ялсоветыш пурышо [[Купсола]] ялеш шочын. [[Марий кугыжаныш университет]]ым тунем лекмек, книга савыктышыште редакторлан тыршаш тӱҥалын. 2005-ше ий гыч [[«Марий Эл» газет]] редакцийыште пашам ышта. Поэзий аланыште тудо моткоч кугу кӱкшытыш шуын: Зоя Михайловна «Мый шкежат суксо омыл», «Колыштса шӱшпык чон шортмым», «Эрелан йӧратыме тат» почеламут ойпого-влакын авторжо. Тыгакак тудо тунемме да сылнымут литертурым кусарыше семын тырша. 
* [[1953]] — Валерий Викторович Кожевников, мер пашаеҥ. Валерий Викторович Йошкар-Олаште шочын.  Шинчымашым налмек, пушеҥгым руымо пашаште, «Электроавтоматика» заводышто слесарьлан, «Новатор» заводышто машинам виктарышылан тыршен. Кугыжаныш Погынын депутатшат лийын. Мер пашаште моткоч кугу пагалымашым сулен.

== Коленыт ==
''Тугак ончо: [[:Категорий:Кылме тылзын 3 кечынже колышо-влак]]''

== Калык пале ==
* Илларионын кечыже. Тыгай калыкпалым эскереныт: ты кечын вочшо лум ок шуло гын, шошым лумпеледыш ондак лектеш.

{{commonscat|3 November}}

[[Категорий:3 кылме]]
