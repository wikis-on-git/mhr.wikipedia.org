'''Стариков Евгений Степанович''' 1936 ий 17 ноябрьыште кызыт Татарстан республикысе Нурлат район Ходяшево ялеш шочын. 1944 ийыште Стариковмыт еш МАССР-ысе Волжск олаш куснен.

1955 ийыште Волжск оласе 4-ше №-ан кыдалаш школым пытарыме деч вара Совет Армийыш налыныт. Украинысе Днепропетровск область Павлодар оласе лётный училищыште служитлен.

1958 ийыште Йошкар-Оласе музык училищыш пурен. 1961 ийыште училищым пытарымек, Волжск оласе музык школышто баян дене туныктышылан ыштен, 1963 гыч 2007 ий марте ты школын директоржо лийын. 1971 ийыште Н.К. Крупская лӱмеш Марий педагогике институтым пытарен.

Почеламутым школышто тунеммыж годым возаш тӱҥалын. 1976 ий гыч “Волжская правда” газетыште почеламут ден мыскара ойлымашлам савыкташ тӱҥалын. Чылаже 30 наре ойлымашым да 100 утла почеламут ден пародийым савыктен. Республикысе савыктышлаште: “Молодой коммунист”, “Марийская правда” газетлаште, “Пачемыш”, “Ончыко” журналлаште да тӱрлӧ сборниклаште эреак савыкталтын. 50 наре мурым возен.

2000 ийыште почеламутшо-влак “Радуга над Волжском” сборникыште савыкталтыныт. 2001 ийыште “Серпантин” икымше почеламут да пародий-влак книгаже лектын. Вара “Берёзовый край”, “Симфония любви” да “Надо просто жить” сборник-влак лийыныт.

Ик жапыштак семым возен. Икмыняр гимным: “Ариада” хоккей клубын, Волжскысо журналист-влакын, пенсионер партийын – гимныштым серен.

== Тӱҥ произведенийже-влак ==
* Счет 4:0 : рассказ // Дружба. Йошкар-Ола, 1982.С. 128—129.
* Сюрприз : рассказ // Дружба. Йошкар-Ола, 1983. С. 79—81.
* Стихи // Радуга над Волжском. Волжск, 2000. С. 3—26 ; 2005. С. 3—16.
* Серпантин : стихи. Волжск, 2001. 68 с.
* Симфония любви : рассказы. Волжск, 2004. 72 с.
* Хобби : рассказ // Русское слово Марий Эл. Йошкар-Ола, 2004. С. 201—203.
* Надо просто жить : стихи. Волжск, 2005. 48 с.
* Стихи // Зеленая лампа. Йошкар-Ола, 2006. С. 60—69.

== Марлаш кусарыме ==
* Ужнемак ыле : почеламут / Э. Анисимов кусарен // Ончыко. 1991. № 6. С. 102.

== Илышыже да творчествыже нерген литератур ==
* Швецова О. Люди, познавшие материнскую любовь [о семье Стариковых] // Наш город. 2003. 27 нояб.
* Краткая биогр. справка // Русское елово Марий Эл. Йошкар-Ола, 2004. C. 201.
* Калинкин Г. «Симфония любви» // Волжская правда. 2004. 30 дек.
* Калинкин Г. В полку писателей прибыло // Волжская правда. 2006. 16 марта.
* Калинкин Г. Для искусства возраст — не помеха // Мар. бумажник. 2006. 24 нояб.
* [https://drive.google.com/file/d/10xXFllqEUItvk-ZNT9xjX8yHH4ojb1Jz/view МБЭ. Йошкар-Ола, 2007. С. 346.]

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 599-600.]
