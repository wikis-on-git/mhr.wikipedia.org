{{Сорла}}
'''29 Сорла''' — [[григориан кечышот]] почеш идалыкын 241-ше (кужемдыме ийлаште 242) кечыже. Идалык пытыме марте 124 кече кодеш.

== Пайрем-влак ==

== Лӱмгече ==
Сорла тылзын коло индешымше кечынже Августина да Людмила-влакын лӱмкечышт палемдалтеш.
== Мо лийын ==
''Тыгак ончо: [[:Категорий:29 Сорла Мо лийын]]''
* 1885-ше ийыште Германий гыч Готлиб Даймлер икымше мотоцикллан патентым налын.
* 1949-ше ийыште Казахстанысе Семипалатинск ядер полигонышто атом бомбын икымше испытанийже эртен. А 52 ий эртымек 28 августышто тиде полигоным петырыме. 
== Кӧ шочын ==
''Тыгак ончо: [[:Категорий:29 Сорла Кӧ шочын]]''
* [[1920]] — Михаил Александрович Федин, Совет Ушем Герой. Тудо шкеже Татарстан Республик гыч, но паша корныжо Волжск оласе Марий целлюлоз-кагаз комбинат дене кылдалтын. Сар гыч пӧртылмек, кермыч заводын вуйлатышыжлан ыштен. Тудын лӱмжым Волжск олан ик уремже нумалеш.  
* [[1920]] — Александр Иванович Кожевников, сарзе вуйлатыше, генерал-полковник. Тудо Оршанка кундем Сухой Овраг ял гыч. Самырык пагытше Кугу Ачаэл сар дене кылдалтын. Туштак тудо сарзе пашан кӱлешлыкшым умылен да сар деч варат тиде вечыштак тыршаш тӱҥалын. Сарзе шанче кандидат лийын. Киев олаште илен. 
* [[1954]] — Анатолий Сергеевич Ишалин, литератор, туныктыш да кугыжаныш пашаеҥ. Шкеже тудо Пошкырт вел гыч. 1997-ше ий гыч туныктыш министерствыште пашам ышташ тӱҥалын. Тыгак тудо мыланна Петров сымыктыш да шанче академийын чолга корреспондентше да уста литератор семын палыме. Педагогик шанче кандидат. 
* [[1956]] — Вячеслав Тимофеевич Созонов, Марий Элын сулло артистше. Советский кундем Кукмарий ялыште шочын. Ойырен налме профессийже дене шинчымашым Озаҥысе консерваторийыште налын. Опер да балет театрын вӱдышӧ солистшылан шотлалтеш.
* [[1960]] — [[Игорь Иванович Губаев]], марий журналист. Шочмо велже – Пошкырт кундемысак [[Калтаса кундем]] Кокуш ял. Ынде 10 ий тудо «Чолман» газет редакторлан пашам ышта. Тыгодымак [[поэт]] семын чапланен. 
* [[1974]] — Клара Евгеньевна Аникина, артистка. Шкеже Пошкыр кундем [[Пӱрӧ]] вел гыч. Марий самырык театрыште 1991-ше ийыште Йошкар-Оласе Палантай лÿмеш музык училищышке тунемаш пурымо годсек пашам ышта. Ондак йоча-влаклан шындыме йомак спектакльлаште изирак роль-влакым модын гын, кызыт ме актрисым келге шонымашан драмыштат, весела мыскара спектакльыштат ужына. К.Аникинан пашаже да актер мастарлыкше Марий Эл тӱвыра, печать да калык-влак кокласе кыл шотышто министерствын Почётан чап таныкше дене палемдалтын.
== Кӧ колен ==
''Тыгак ончо: [[:Категорий:29 Сорла Кӧ колен]]''

== Калык пале ==
* '''Спас пайрем'''. Тиде кече деч вара пӱкшым погаш лиеш, маныныт. Тыгак тавым эрыктеныт. Касвелеш ӱдырамаш-влак укиндым кӱэштыныт. 

{{commonscat|29 August}}

[[Категорий:29 Сорла]]
