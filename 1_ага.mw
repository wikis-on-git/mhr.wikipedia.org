{{Ага}}

'''1 Ага''' (1 май) — [[григориан кечышот]] почеш идалыкын 121-ше (кужемдыме ийлаште — 122-шо) кечыже. Идалык пытыме марте 244 кече кодеш.

== Пайрем да памятный дате-влак ==
* {{Флагификаций|Россий}}, Икымше Ага пайрем — [[Шошо да Паша пайрем]]. 
* {{Флагификаций|Гавай отро-влак}}, Леи кече — Гавай куштымаш кече.
* {{Флагификаций|Испаний}}, Майос пайрем.
* {{Флагификаций|Казахстан}} Казахстан калык-влакын икоян улмо кече.
* {{Флагификаций|Канада}}, [[Саскачеван]], Суслик кече.
* {{Флагификаций|Польша}}, Пашаче-влакын кечышт
* {{Флагификаций|Франций}}, [[Ландыш]] кече.

== Лӱмгече ==
Ага тылзын икымше кечынже Антон, Василий, Виктор, Григорий, Ефим, Иван, Кузьма, Михаил, Иосиф–влакын лӱм кечышт.

== Событий-влак ==
''Тугак ончо: [[:Категорий:Ага тылзын 1 кечысе событий-влак]]''
* [[1923]] ий — Шернур кантоныш пурышо Пыламарий ялыште Марий автоном областьыште икымше радио ойлаш тӱҥалын.
* [[1840]] ий — [[Англий]]ыште почто марке-влакым лукташ тӱҥалыныт: нуно тӱнямбалне икымше лийыныт.
* [[1918]] ий — [[Ходын пасу]]што [[Йошкар Армий]]ын икымше сарзе парадше лийын.
* [[1944]] ий — [[Моско]]м аралымылан орденым пеҥгыдемдыме.

== Шочыныт ==
''Тугак ончо: [[:Категорий:Ага тылзын 1 кечынже шочшо-влак]]''
* [[1940]] ий — [[Галютин-Ялзак, Юрий Иванович|'''Юрий Иванович Галютин-Ялзак''']], марий [[поэт]], прозаик, [[драматург]], [[журналист]]. Икмыняр жап милицийыште пашам ыштыме деч вара журналистика пашашке куснен. 1970-ше ий гыч тудо [[Марий Эл (газет)|«Марий коммуна» газетыште]] кусарышылан, литсотрудниклан да корреспондентлан ыштен. Вара 10 ий книга савыктымаште тыршен. Умбакыже [[Пачемыш (журнал)|«Пачемыш»]], [[Марий Эл (газет)|«Марий Эл» газет]] редакцийлаште шуаралтын. А кызыт [[Ончыко (журнал)|«Ончыко» журнал]] редакцийыште пашам ышта да лудшо-влакым у деч у пашаже-влак дене куандара. Юрий Иванович - [[Марий Эл Республикын калык серызыже]].
* [[1936]] ий — '''Андрей Ефимович Егошин''', партий да кугыжаныш вуйлатыше, Россий Федерацийысе ял озанлыкын сулло пашаеҥже. Шкеже тудо [[Шернур кундем]] [[Лопка-Памаш]] ял гыч. Ончыч Шернур районысо комитетын вуйлатышыжлан тыршаш тӱҥалын. Вара [[У Торъял кундем|У Торъял]] да [[Марий Тӱрек кундем]]лаштат тыршен. Тудын суапле пашажлан - Марий Элысе ял озанлык нерген книгажым шотлаш лиеш. 
* [[1952]] ий — [[Незнакин, Анатолий Васильевич|'''Анатолий Васильевич Незнакин''']], [[семлызе]], Россий Федерацийысе сымыктышын сулло пашаеҥже. [[У Торъял]]ыште шочын. Тиде талантан айдеме – «Маски» балетын, «Вальс под кукушку» [[Опера|монооперын]], кум симфонийын авторжо. 5 ий [[Марий Эл Республикысе семмастар-влак ушем]]ын вуйлатышыже лийын. 
* [[1951]] ий — [[Шкалин, Виталий Никифорович|'''Виталий Никифорович Шкалин''']], [[журналист]], [[литератор]] да [[бизнесъеҥ]], [[Марий Эл Республикын сулло журналистше]], [[Россий Федерацийысе тӱвыран сулло пашаеҥже]]. 1988-ше ийыште тудо «Пачемыш» журналын тӱҥ редакторжылан пашам ышташ тӱҥалын. Лач тудын ойжо почеш 1995-ше ийыште Козьмодемьянск олаште «Бендериада» сатир да мыскара фестивальым эртарыме.  Ятыр книган авторжо.

== Коленыт ==
''Тугак ончо: [[:Категорий:Ага тылзын 1 кечынже колышо-влак]]''

== Калык пале ==
* '''Кузьман кечыже.''' Тиде кечын [[куэ]]рлаште [[куку]] шке йӱкшым пуа, маныныт. Тыгак ты кечын [[кешыр]] ден [[ушмен]]ым ӱденыт. [[Марий]] калык гын таче кечыла вӱргечым эртара. 

{{commonscat|1 May}}

[[Категорий:1 ага]]
