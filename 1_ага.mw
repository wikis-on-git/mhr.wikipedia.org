{{Ага}}
'''1 Ага''' — [[григориан кечышот]] почеш идалыкын 121-ше (кужемдыме ийлаште 122) кечыже. Идалык пытыме марте 244 кече кодеш.
== Пайрем-влак ==
Ага тылзын икымше кенчынже '''икымше май пайрем''' эртаралтеш. Май пайремым шукертсек палемдаш тӱҥалыныт. Кум тӱжем ий ончыч Ожнысо Италийыште илыше–влак Майя юмылан ӱшанен улыт. Тудын лӱмеш шошын пытартыш тылзыжым май маныныт, а икмыше кечынже кугу пайремым ыштеныт. [[Россий империй]]ыште тиде кечым икымше гана [[1890]]-ше ийыште [[Варшава|Варшавыште]] палемденыт, а [[1891]] ийыште [[Санкт-Петербург]]ышто. [[Россий Федераций]]ыште тиде кече шошо да паша пайрем семын палемдалтеш.  
== Лӱмгече ==
Ага тылзын икымше кечынже Антон, Василий, Виктор, Григорий, Ефим, Иван, Кузьма, Михаил, Иосиф–влакын лӱм кечышт.
== Мо лийын ==
''Тыгак ончо: [[:Категорий:1 Ага Мо лийын]]''
* [[1923]] — Шернур кантоныш пурышо Пыламарий ялыште Марий автоном областьыште икымше радио ойлаш тӱҥалын.
* [[1840]] ийыште [[Англий]]ыште почто марке-влакым лукташ тӱҥалыныт: нуно тӱнямбалне икымше лийыныт.
* [[1918]] ийыште [[Ходын пасу]]што [[Йошкар Армий]]ын икымше сарзе парадше лийын.
* [[1944]] ийыште [[Моско]]м аралымылан орденым пеҥгыдемдыме.
== Кӧ шочын ==
''Тыгак ончо: [[:Категорий:1 Ага Кӧ шочын]]''
* [[1940]] — [[Галютин-Ялзак, Юрий Иванович|Юрий Иванович Галютин-Ялзак]], марий поэт, прозаик, драматург, журналист. Икмыняр жап милицийыште пашам ыштыме деч вара журналистика пашашке куснен. 1970-ше ий гыч тудо [[Марий комунна (газет)|«Марий коммуна» газетыште]] кусарышылан, литсотрудниклан да корреспондентлан ыштен. Вара 10 ий книга савыктымаште тыршен. Умбакыже «Пачемыш», [[Марий Эл (газет)|«Марий Эл» газет]] редакцийлаште шуаралтын. А кызыт [[Ончыко (журнал)|«Ончыко» журнал]] редакцийыште пашам ышта да лудшо-влакым у деч у пашаже-влак дене куандара. Юрий Иванович - Марий Элын калык писательже.

* [[1936]] — Андрей Ефимович Егошин, партий да кугыжаныш вуйлатыше, Россий Федерацийысе ял озанлыкын сулло пашаеҥже. Шкеже тудо [[Шернур кундем]] Лопка Памаш ял гыч. 45 ий ончыч Шернур районысо комитетын вуйлатышыжлан тыршаш тӱҥалын. Вара [[У Торъял кундем|У Торъял]] да [Марий Тӱрек кундем]]лаштат тыршен. Тудын суапле пашажлан - Марий Элысе ял озанлык нерген книгажым шотлаш лиеш. 

* [[1952]] — Анатолий Васильевич Незнакин, семмастар, Россий Федерацийысе сымыктышын сулло пашаеҥже. [[У Торъял]]ыште шочын. Тиде талантан айдеме – «Маски» балетын, «Вальс под кукушку» монооперын, кум симфонийын авторжо. 5 ий Марий Элысе семмастар-влак ушемын вуйлатышыже лийын. 

* [[1951]] —   Виталий Никифорович Шкалин, журналист, литератор да бизнесъеҥ, Марий Элын сулло журналистше, Россий Федерацийысе тӱвыран сулло пашаеҥже палемда. 1988-ше ийыште тудо «Пачемыш» журналын тӱҥ редакторжылан пашам ышташ тӱҥалын. Лач тудын ойжо почеш 1995-ше ийыште Козьмодемьянск олаште «Бендериада» сатир да мыскара фестивальым эртарыме.  Ятыр книган авторжо.

== Кӧ колен ==
''Тыгак ончо: [[:Категорий:1 Ага Кӧ колен]]''

== Калык пале ==
* '''Кузьман кечыже.''' Тиде кечын [[куэ]]рлаште [[куку]] шке йӱкшым пуа, маныныт. Тыгак ты кечын [[кешыр]] ден [[ушмен]]ым ӱденыт. [[Марий]] калык гын таче кечыла вӱргечым эртара. 
{{commonscat|1 May}}

[[Категорий:1 Ага]]
