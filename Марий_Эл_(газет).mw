[[Файл:Mari-el газет.jpg|200px|thumb|Газетын номерже. 2005 ий.]]
'''«Марий Эл» газет''' — республикысе мер-политик газет, марий йылме дене, [[Марий Эл Республик]]ыште лектеш. Арняште 5 гана лектеш. Тираж - 5000 экз., арнясе тираж - 25000 экз.  Тӱҥ редактор - [[Абдулов Александр Саликович]]. Редакций [[Йошкар-Ола]]ште [[Савык пӧрт]]ыштӧ верланен. [[1915]] ий гыч лектеш. Икмыняр жап «Марий комунна» лӱмым нумалын. 2011 ий гыч газетын комжо тӱрлӧ тӱсан лектеш.

== Эртымгорно ==
4 Пургыжышто 1915 ийын Вяткыште (кызыт Киров ола) [[Война увер|«Война Увэр»]] газетын икымше номерже савыкталтын. Тидлан негызым тале марий {{comment|сотемдарче|рушла - просветитель}}, мер пашаеҥ, марий савыклан да литературылан тӱҥалтышым пуышо [[Мендияров Ислам-Гарей|Павел Глезденев]] пыштен.
Икымше тӱнямбал сар ийлаште Павел Глезденевын марла газетым лукташ тӱҥалаш шонымашыжым Вяткын губернаторжо сайлан шотлен, молан манаш гын Глезденев тудлан каен шогышо сар нерген уверым калыкын кумдан палаш тыршымыжым умылтарен сеҥен. Тыге [[1915 ий]]ыште газетым кум йылме дене лукташ пунчал шочын. Глезденевын кум йылмым – марий, {{comment|суас|татар}}, {{comment|одо|удмурт}} йылмым – палымыже марла «Война Увэр», суасла «Сугыш хабарляре», одыла «Войнаысь ивор» газет-влакым редактироватлаш йöным ыштен.
Тылзыште кок гана савыкталтын, ик номерлан возалтмаш ак 1 теҥгеат 20 ыр палемдалтын. Тӱжвач ончымаште тунемшын тетрадьшыла койын. Материал-влак кандаш страницеш кок радам (колонко) дене вераҥдалтыныт. Марла лекше газетын икымше кок номерже аралалт кодын огыл, 30 номерже мемнан жап марте шуын.

1915 ийыште лу номер лектын. Талук мучаште губернийын земствыже инородческий газет редакцийлан оксам ойырымым чарнен, тунам П.Глезденев шке оксаж кӱшеш савыкташ тӱҥалеш, икмыняр спонсор ден возалтше-влак изирак окса дене полшеныт. Тунам газетлан 212 марий, 300 одо, 222 суас возалтыныт. Тыгак 60 {{comment|кнагагудо|библиотека}} ден 60 миссионер школ налын шогеныт.

Нине газет-влак шке калыкыштым лудаш-возаш туныктеныт, сандене нуным тыглай кресаньык-влак шукын йодыныт. Вет газетла гоч кутырымо мутым шукырак палаш, шинчымашым пойдараш йöн лийын. Суртым да шкем арун кучаш, ял озанлык пашам виктараш туныктеныт. Тидымак Глезденев земский погынымашлан умылтарен сеҥен. Тыге погынымаш 1916 ийыште газет, брошюр, листовко-влакым савыкташ 1800 теҥгем ойырен. Сандене [[1917 ий]]лан «Война Увэрым» да моло газетшымат талукышто 24 номерым лукташ пунчалыныт. Чумыр тираж 1300 экземплярыш шуын.

Тираж писын кушкын. 1916 ий мучашлан газетлан возалтше-влак коклаште 412 марий, 222 суас, 360 одо лийыныт. А талук гыч газетым 1680 марий еҥ лудын. Тыгодымак газетын лӱмжым вашталташ йодмаш пуренак шоген, шукынжо «Волгыдо», «Кече», «Ӱжара» лӱмлам темленыт.

[[1917 ий]] Агаште «Война Увэрым» [[Озаҥ]]ыште савыкташ тӱҥалаш темленыт, молан манаш гын Вятка ола марий-влакын тӱшкан илыме кундемлашт деч тора лийын. Ты газетын пытартыш номерже 1917 ий Идым тылзын 15 кечыште лектын.
== Пашаеҥ-влак ==
* [[Абдулов, Александр Саликович]]
* [[Алексеев, Иван Иванович]]

== Негыз ==
* [http://mariuverm.wordpress.com/2010/02/03/mari-el-95/ “Марий Эл” газетлан 95 темеш // MariUver]
* [http://www.mariel.org.ru/1755-vojjna-uvjer-gych-t12651189alyn.html “Война Увэр” гыч тӱҥалын // "Марий Эл" газет]

==Кылвер==
* [http://www.mariel.org.ru/ Газетын официалле сайтше]

[[Категорий:Тӱшкаувер йӧнык-влак Йошкар-Олаште]]
