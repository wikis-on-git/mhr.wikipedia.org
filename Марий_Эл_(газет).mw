{{Газет
 |лӱм                         = Марий Эл
 |оригинал лӱм                = 
 |логотип                     = Mari El Newspaper.png
 |сӱрет                       = 
 |возымаш                     = 
 |тип                         = газет
 |формат                      = А3
 |негызлымаш                  = 1917
 |паша ыштымым чарнымаш       = 
 |ак                          = 
 |оза                         = 
 |издатель                    = 
 |редактор                    =  Абдулов Александр Саликович 
 |тӱҥ редактор                = [[Абдулов, Александр Саликович|Александр Абдулов]]
 |штат                        = 
 |политический принадлежность = 
 |йылме                       = марий йылме
 |мыняр гана лектеш           = 2 гана арняште
 |объём                       = 
 |тираж                       = 3733
 |тӱҥ офис                    = [[Савык пӧрт]]
 |ISSN                        = 
 |веб-сайт                    = газетамарийэл.рф
}}

'''Марий Эл''' – [[Марий Эл Республик]]ысе мер-политик газет, марий йылме дене [[1915]] ий гыч лектеш. 

Марий Элын, марий-влакын тӱшкан илыме верлан, финн-угор калыкын мер, политик, экономик да культурный илышышт нерген палдара. Финн-угор печатный СМИ-влакысе I-ше да II-шо Россий кӱкшытысӧ конкурс-влакын сеҥышыже (2003 да 2004 ийла).

Арняште кок гана савыкталтеш. Тираж – 3000 экз., арнясе тираж – 6733 экземпляр. Тӱҥ редактор – [[Абдулов, Александр Саликович|Александр Абдулов]]. Редакций [[Йошкар-Ола]]ште [[Савык пӧрт]]ыштӧ верланен. Икмыняр жап «Война Увэр», «Марий коммуна» лӱм дене лектын. 2011 ий гыч газетын комжо тӱрлӧ тӱсан лектеш. [[2001]] ий гыч «Марий Эл» газетлан ешартыш – «[[Сурт пече]]» газет лектеш.

== Эртык ==

=== [[Война увер]] ===
[[File:Voina uver 1918 05 17 No3.tif|thumb|"Война Увэр" газетын комжо 1918 ий|380x380пкс]]
Газет савыктымашлан негызым марий просветитель [[Глезденёв, Павел Петрович|Павел Глезденёв]] пуэн. Икымше тӱнямбал сар ийлаште Павел Глезденевын марла газетым лукташ тӱҥалаш шонымашыжым Вяткын губернаторжо сайлан шотлен, молан манаш гын Глезденёв тудлан умылтарен кертын: марий калык сар нерген уверым шке йылме денат палынеже. Тыге 1915 ийыште газетым кум йылме дене савыкташ пунчал лектын. Глезденёвын кум йылмым (марий, {{comment|суас|татар}} да {{comment|одо|удмурт}}) палымыж дене марла «Война Увэр», суасла «Сугыш хабарляре», удмуртла «Войнаысь ивор» газет-влакым савыкташ йӧным пуэн. [[4 пургыж]]ышто [[1915]] ийын Вяткыште (кызыт Киров ола) [[Война увер|«Война Увэр»]] газетын икымше номерже савыкталтын. 

Тылзыште кок гана лектын, ик номерлан возалтмаш ак 1 теҥгеат 20 ыр палемдалтын. Газетын тӱжвач комжо тунемшын тетрадьшыла койын. Материал-влак кандаш лаштыкеш кок колонко дене шелалтыныт. Мемнан жап марте аралалт кодшо номер-влак коклаште эн тоштылан газетын 30-шо номерже шотлалтеш. Эн шуко газет-подшивке В. Васильев лӱмеш шанче да шымлыше институтышто аралалтын.

1915 ийыште лу номер гына лектын. Идалык мучаште губернийын земствыже инородческий газет редакцийлан оксам ойырымым чарнен, тунам Павел Глезденёв шке оксаж кӱшеш савыкташ тӱҥалеш, икмыняр спонсор ден возалтше-влак изирак окса дене полшеныт. Тунам газетлан 212 марий, 300 одо, 222 суас возалтын. Тыгак  газетым 60 {{comment|книгагудо|библиотека}} ден 60 миссионер школ налын шогеныт.

Нине газет-влак шке калыкыштым лудаш-возаш туныктеныт, сандене нуным кресаньык-влак шукын йодыныт, вет газетла гоч кутырымо мутым шукырак палаш, шинчымашым пойдараш йöн лийын. Газетысе статья-влак суртым да шкем арун кучаш, ял озанлык пашам виктараш туныктеныт. Тидымак Глезденёв Земский Погынымашлан умылтарен сеҥен кертын. Тыге Погынымаш 1916 ийыште газет, брошюр, листовко-влакым савыкташ 1800 теҥгем ойырен, сандене 1917 ийлан «Война Увэрым» идалыкыште 24 номерым лукташ пунчалыныт. Чумыр тираж 1300 экземплярыш шуын.

Тираж писын кушкын. 1916 ий мучашлан газетлан возалтше-влак коклаште 412 марий, 222 суас, 360 одо лийыныт. А эше ик ий гыч гыч газетым 1680 марий еҥ лудын. Тыгодымак газетын лӱмжым вашталташ йодмаш пуренак шоген, шукынжо «Волгыдо», «Кече», «Ӱжара» лӱмлам темленыт.[https://furnishplus.ca/product/egg-chair-arne-jacobsen/ Egg chair Canada]
[[Файл:Дом_печати,_Йошкар-Ола.jpg|мини|320x320пкс|[[Савык пӧрт]]. «Марий Эл» газет редакцийын верланыме пӧртшӧ.]]
[[1917]] ий [ага]] тылзыште «Война Увэрым» [[Озаҥ]]ыште савыкташ тӱҥалаш темленыт, молан манаш гын Вятка ола марий-влакын тӱшкан илыме кундемлашт деч тора лийын.

=== Ӱжара ===
[[1917]] ийыште марий-влаклан газет «Ӱжара» лӱм дене лекташ тӱҥалын. Шукышт «Марий Эл» газетын историйжым тиде изданийын лекташ тӱҥалме гычын шотлат.<ref>[http://mari-el.gov.ru/mincult/Pages/gazeta_mari-el.aspx Марий тӱвыра министерствын сайтысе лаштыкше]</ref>. 

=== Марий коммуна ===
«Марий коммуна» лӱм дене газет марла [[1918]] ий гыч лекташ тӱҥалын. 1972 ийыште тиражше 20 тӱжем экземпляр марте шуын. <ref>[http://bse.sci-lib.com/article073728.html Кугу Совет Энциклопедий гыч лаштык.]</ref>

== Газет пашаеҥ-влак ==
* [[Абдулов, Александр Саликович]] – директор, тӱҥ редактор.
* [[Пехметова, Светлана Фёдоровна]] – тӱҥ редакторын алмаштышыже — ответственный секретарь.
* [[Смоленцев, Вячеслав Александрович]] – тӱҥ редакторын алмаштышыже.
* [[Чепакова, Раиса Михайловна]] – «Сурт-пече» газетын шеф-редакторжо.
* [[Исаков, Юрий Валентинович]] – коммерческий директор.
* [[Ёлкина, Евгения Анатольевна]] – редактор
* [[Байкова, Алевтина Леонидовна]] – тӱвыра да сымыктыш йодыш дене редактор.
* [[Иванова, Маргарита Петровна]] – социальный йодыш дене редактор.
* [[Камалетдинова, Любовь Алексеевна]] – право, еш да йоча йодыш дене редактор.
* [[Носова, Светлана Николаевна]] – историй, краеведений, йӱла да экологий.
* [[Шабдарова, Лидия Александровна]] – финн-угор йодыш дене редактор.
* [[Эшкинина, Елена Егоровна]] – спорт йодыш дене редактор.
* [[Скобелев, Михаил Ильич]] – фотокорреспондент.

== Тугак ончо ==
* [[Кугарня (газет)|Кугарня]]
* [[Ямде лий (газет)|Ямде лий]]
* [[Марий Эл Радио]]
* [[Кидшер (интернет-журнал)|Кидшер]]

== Негыз ==
<references />

[[Категорий:Калык коклаште увер шарыме йӧн-влак Йошкар-Олаште]]
[[Категорий:Марла савыкталтше газет-влак]]
[[Категорий:Марий Элысе газет-влак]]
