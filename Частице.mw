'''Частице''' - мутын але предложенийын  значенийжым рашемдыше  да грамматически рашемдыше  да грамматический формым ыштыше служебный ойлымаш ужаш.

== Частицын ойлымаш ужаш ойыртемже ==

 
* Шукышт огыт вашталт. Шöрымö частице-влак числа да лица дене вашталтыт.
* Шукышт предложенийын членже огыт лий. Грамматический формым ыштыше  частице-влак предложенийын член составыш пурат.
Таза енын илышыже весела, паша лектышыже кушно. Тиде предложенийымак  изиш весемда: Вет таза енын  илышыжат весела, паша лектышыжат кушно. Танастарен, ойыртемым муза. Шонымаш  путынек аралалт кодеш. Но вет шомак  тудым виянденрак  каласаш полша. Кок мутышто  -ат уло. Тудат нине шомак-влакым ойыренрак ойлаш йöным пуа. Вет ден – ат   частице улыт. Нуно [[предложений]]  ден посна мутлан  ешартыш вийым пуат.  «Тунемде, чылажымат умылен налде , у илышым ышташ огеш лий улмаш», - шонен, Сану ошкылеш. (М. Шкетан.) Улмаш частице составной эртыше жап формым ышта.


== Частицын значенийже ==

Значенийышт да кучылталтме ойыртемышт ден частице - влак  кок тÿшкалан шелалтыт :

* ойлымым тÿрлö могырым рашемдыше
* грамматический формым  ыштыше частице – влак.

''[[Рашемдыше частице – влак]]  шуко тÿрлö улыт.''
 
* ончыктышо : теве, тевыс, вот, уна;
* ойырен палемдыше : веле, гына, гын, лач,  лачак, иже, эртак, ятыр молат;
* йодмо:  мо, а, вара, мо вара, вет, туге вет, ала, гала, але, ала- мо,  разве, неужели да молат 
* ушаныде ойлымо : чай, дыр, докан, ала-мо да молат;
* танастарыме : чылт, чылтак, пуйто, ялт, ялтак;
* таратыме: -я, -ян, тек, айда, айста, айдыза, ну, ну-ка;
* вияндыше: -ат, -ак, -с, -ыс, веет, эсогыл, эре, э, эй, ну и, ятыр молат.
