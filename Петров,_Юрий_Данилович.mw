{{Викификаций}}
'''Юрий Петров''' ([[28 Ага]] [[1920]] [[Нижний Новгород]] ола) — [[марий]] [[журналист]], [[поэт]]. МАССР Кугыжаныш премийын лауреатше (1977 ий), МАССР тӱвыран сулло пашаеҥже (1980 ий).
== Ӱмыргорно ==
1921 ийыште ешыже Краснококшайск (Йошкар-Ола) олашке илаш кусна. Школым тунем пытарыме деч вара 1939-1940 ийлаште Юрий Петров Нархозучётын Управленийыштыже статистиклан пашам ыштен.  1941 ийыште РККА-н Ленинградысе сар-юж академийын лаборантше лиеш. 1943 ийыште 185-ше заводыш контроль мастерлан пашам ышташ кусна. вес ий гыч 1953 ий марте НКВД-ште, МГБ-ште пашам ышта.
Заочный курс дене [[Марий кугыжаныш педагогик институт]]ым тунем пытара. 1953-шо ий гыч сулен налме канышыш лекме марте [["Марийская правда" газет]] редакцийыште тырша. Литсотрудник лийын, литератур, тӱвыра да сымыктыш пӧлкам вуйлатен. Сылнымут лаштыкым вӱден. 

== Усталык паша ==
Юрий Петров поэт семын палыме улеш. Йоча да кугурак-влакланат возгален. 1970 ийыште самырык-влаклан "Паша и Маша" книгам савыктен луктын. Варажым вес ойпого-влакат лийыныт.

1977 ийыште "Октябрьская повесть" ден "Десятая высота" книгаже-влаклан Юрий Петров [[МАССР Кугыжаныш премий]]ым налеш. 

Юрий Петровын пашажым кӱкшын аклен, "[[МАССР тӱвыран сулло пашаеҥже[[" лӱмым 1980 ийыште пуеныт.
