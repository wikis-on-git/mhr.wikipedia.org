{{Вес ончыктымаш-влак|Пеледыш}}
'''Пеледыш пайрем''' ({{lang-mrj|Пеледыш айо}}) - [[Пеледыш (тылзе)|пеледыш]] тылзын эртаралтше кугу [[пайрем|пайрем]]. [[Атеизм|Атеизм]] жапыште пеледыш пайрем [[Агавайрем|агавайремым]] вашталтен ыле. Кызыт Пеледыш пайрем - [[Мер|мер]] пайрем улеш, да Агавайрем - [[Юмынйӱла|юмынйӱла]] пайрем. Тӱрлӧ калыкын икгаяк пайремже уло, [[Суас|суас-влак]] [[Сабантуй|Сабантуйым]] пайремлат, [[Чаваш|чаваш-влакын]] тиде пайрем [[Акатуй|Акатуй]] маналтеш. 

== Пайремын шарлыме кумдыкшо ==
Пеледыш пайрем [[Марий Эл|Марий Элыште]] да тудын деч ӧрдыжтӧ ([[Суас Эл|Суас Элыште]], [[Пошкырт Эл|Пошкырт Элыште]], [[Ватка|Ватка велыште]], [[Свердловск|Свердловск велыште]], [[Моско|Моско]] олаште, [[Санкт-Петербург|Санкт-Петербург]] олаште, [[Перм|Перм]] олаште, [[Чебоксар|Чебоксар]] олаште) илыше марий калыкын пайремже.

== Эртарыме жап ==
Пеледыш пайрем шошо ага пашам пытарымеке эртаралтеш да авалтыме кумдыкым шотыш налын чоҥалтеш: ончыч яллаште, вара район ден олалаште пайремлат. Йошкар-Олаште Пеледыш пайрем [[Российын кечыже|Российын кечыж]] годым эртаралтеш, тудым кажне ийын [[12 пеледыш|12 пеледышыште]] палемдат.

== Пайремын кӱлешлыкше ==
Пеледыш пайрем икымше гана '''Йошкар Пеледыш пайрем''' лӱм дене [[1920|1920 ийыште]] [[Шернур|Шернур]] илемыште эртаралтын. У йӱла тиде кундемысе калыкын Агавайрем да Семык пайрем-влакшым алмаштыме, калыкым юмо дечын кораҥдыме семын увертаралтын. Тӱҥалтыш ийлаште Пеледыш пайрем марий калыкын шинчымашыжым нӧлтал колтымаште кугун полшен. [[XX курым|XX курымын]] 20-30-шо ийлаштыже тиде пайрем у илыш йӱлам  шыҥдарымаште кугу сомылым шуктен: у шинчымашым, тӱвырам калык чоныш шыҥдарен. Таче Пеледыш пайрем марий калык культурын оыйраш лийдыме поянлыкше улеш. Тиде пайрем пашам чаплын шуктышо калыкым саламла, марий айдемылан марий улмыжым шижаш, умылаш полша, иктеш ушнен, йылмым, муро, куштымаш поянлыкшым, сылне вургем ойыртемжым аралаш кумылаҥда, моло калык дене пырля келшен илаш ӱжеш.

== Пайрем йӱла радам ==
Яллаште Пеледыш пайрем чыла вереат ик семын эрта. Пайрем радам кок ужаш гыч чоҥалтеш: саламлыме да весела кумылым лукшо. Икымше ужашыште, пайремым почмо нерген увертарен, тыстым нӧлталыт, шошо ага пашам иктешлен, ончыл пашаеҥ-влакым саламлат. Кокымшо ужаш верысе артист-влакын мурен-куштымышт дене, [[Спорт модыш|спорт модыш]] ([[Волейбол|волейбол]], [[Футбол|футбол]], [[Имне дене кудалыштмаш|имне дене кудалыштмаш]]), весела таҥасымаш, аттракцион, модыш дене эрта. [[Курыкмарий кундем|Курыкмарий кундемыште]] Пеледыш пайрем годымак [[Муро пайрем|Муро пайрем]] лиеш, тыште республикысе чыла хор-влак иктеш ушнен мурат.

Йошкар-Олаште Пеледыш пайрем чумыр калыкын тӱшкан каныме пайремже семын эрта. Пайрем калык тӱрлӧ вургемым чиен, урем дене эрта, пайрем Каныме паркын тӱҥ верыштыже почылтеш. Тыште калыкым [[Виктер|Виктер]] вуйлатыше-влак, Кугыжаныш Погынын депутатше, Йошкар-Олан мэрже, Тӱҥ онаеҥ саламлат. Нунын ден пырля легенде да преданийысе талешке-влакат салам мутым ойлат. Артист-влакын шӱм пӧлекышт, модыш, таҥасен ӱчашымаш, калыкле (национальный) кучедалмаш, неле гирьым нӧлтымаш ончаш толшо калыкланат шке вийым терген ончаш кумылым луктеш.

==Негыз==
* О. А. Калинина "Марий пайрем-влак. Полшык", Йошкар-Ола, 2006

[[Category:Марий Пайрем-влак|Марий Пайрем-влак]]
