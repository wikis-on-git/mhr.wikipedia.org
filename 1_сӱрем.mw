{{Сӱрем}}
'''1 Сӱрем''' — [[григориан кечышот]] почеш идалыкын 182-шо (кужемдыме ийлаште 183) кечыже. Идалык пытыме марте 183 кече кодеш.

== Пайрем-влак ==
* Архитектур кече.

== Лӱмгече ==
Сӱрем тылзын икмыше кечынже Александр, Василий, Сергей, Антон, Галина – влакын лӱм кечышт.
== Мо лийын ==
''Тыгак ончо: [[:Категорий:1 Сӱрем Мо лийын]]''
* [[2005]] ий — [[Марий Эл Радио]] икымше гана эфирыш лектын. Икымше эфирым [[Мурызо Эчан]] вӱден.
* [[1953]] ий — [[У Торъял]]ыште йоча книгагудым почмо. 
* [[1886]] ий — Козьмодемьянск оласе училище пелен метеорологий станцийым почыныт.
* [[1751]] ий — историйыште икымше «Энциклопедийым» савыктен лукмо.
* [[1783]] ий — [[Санкт-Петербург]] олаште Кугу театрым почмо. Вараже тудлан Мариинский театр лӱмым пуымо. 
* [[1862]] ий — Россий кугыжаныш книгагудым почмо.
== Кӧ шочын ==
''Тыгак ончо: [[:Категорий:1 Сӱрем Кӧ шочын]]''
* [[1888]] ий — '''[[Владимир Алексеевич Мухин-Сави]]''', марий писатель да шымлызе, мер пашаеҥ. Тиде уста айдемылан шуко нелылыкым чыташ логалын: икымше тӱнямбал сарыштат кредалын, марий калыкым волгыдыш лукмо верч шкем чаманыде тыршен, репрессийыш логалын. Ончыч ялысе школлаште туныктышылан, вара марий газет-влакын редакторжылан тыршен. Марий автоном областьым почмек Ревкомын, областьысе исполкомын да партий комитет бюрон членже лийын. 1925-ше ий гыч областьысе тунктыш пӧлкам вуйлатен. 6 ий шанче да шымлыше институтын директоржо лийын: этнографий, геологий, историй, йылме йодыш-влак дене кылдалтше шуко научный пашам возен. 36-шо ийыште тудым калык тушман семын арестоватленыт, а кок ий гыч Иосиф Сталинын кӱштыкшӧ почеш лӱен пуштыныт. Тачысе кечылан Владимир Мухин-Савин лӱмжым марий калыкын историйыштыже шӧртньӧ буква дене возымо. 
* [[1924]] ий — '''Юрий Сергеевич Белков''', Россий Федерацийын сулло сӱретчыже. [[Волгоград вел]] Желобново селаште  шочын. [[Йошкар-Ола]]ш тудо [[1953]]-шо ийыште толын. «Совеременник-влак» портрет серийжылан [[Олык Ипай лӱмеш кугыжаныш премий]] денат палемдалтын. Ятыр палыме [[сӱрет]], [[пейзаж]], [[триптих]]-влакын авторжо. 
* [[1948]] ий — '''Анатолий Семёнович Соловьёв''', агроном, Марий Элысе ял озанлыкын сулло пашаеҥже. Тошто Торъялыште шочын. 1973-шо ий гычак шочмо районысо «Прогресс» колхозышто тӱҥ агрономлан тыршаш тӱҥалын. Шке пашаштыже у технологийым шыҥдарымылан кугыжаныш премий дене палемдалтын. 
* [[1949]] ий — '''Александр Григорьевич Серяков''', тазалык аралтыш пашаеҥ, Россий Федерацийын сулло тренерже. Волжск олаште шочын. Паша корныжо шочмо оласе йоча-влаклан школ дене кылдалтын. Тыште тудо тренерлан, а вара вуйлатышыланат тыршен. [[Грек-рим кучедалмаш]] дене уста тренер 14 спорт мастерым ямдылен.
* [[1949]] ий — '''Леон Аршакович Тирацуян''', [[Марий Эл Республикын сулло сӱретчыже]]. 1969-ше ий гычак [[М. Шкетан лӱмеш Марий калыкле драме театр|Марий кугыжаныш драмтеатрыште]] сӱретче-декоратор да постановщик семын тыршаш тӱҥалын. Тудын пашаже-влак театр сӱретче-влак [[ончер]]лаште эреак кугу акым налыныт. А «Ош кече йымалне» спектакль да «Риголетто» [[опер]]лан кугыжаныш премий дене палемденыт. 
* [[1934]] ий — '''Филимон Ибатов''', эрвел марий почеламутчо. Уста поэт ятыр ий сылнымут садвечыште тыршен, марий журнал да газетла гоч лудшо-влакым шке пашаже дене палдарен шоген. 
* [[1955]] ий — '''Эмилия Алексеевна Розинова''', мер пашаеҥ. 20 ий наре механик заводышто тыршыме деч вара, «Шуко икшыван еш» мер ушемыште тыршаш тӱҥалын да 3 ий гыч ты ушемынак вуйлатышыжлан шогалын.

== Кӧ колен ==
''Тыгак ончо: [[:Категорий:1 Сӱрем Кӧ колен]]''

== Калык пале ==
* [[Танле тын|Православий]] календарь почеш таче Ярилын кечыже. Кастене тулото йыр чумырген шинчыныт. Тулеш чайым шолтеныт. Ты кечын тӱрлӧ шудан чайым йӱман улмаш. 
* [[Марий калык]]ат шудын вийжылан ӱшана. Моло калык дене таҥастарымаште марий-влак тиде йӧным кумдан кучылтыт. Да эше теве мо ӧрыктара: ятыр аяран шудын да поҥгын южо чер годым полшымыжо нерген марий калык ожнысек пален. Тӧрлатыше еҥ пуалме черым кораҥдаш манын кармывоҥгым моштен кучылтын. 
{{commonscat|1 July}}

[[Категорий:1 Сӱрем]]
