Октябрьский — [[Морко район|Морко районышто]] посёлко. [[Морко]] посёлко дечын 30 меҥге тораште верланен. [[Кугу Ачаэл Сар]] жапыште тиде верыште чодрам руэныт. Паровоз топливылан, винтовко да автомат прикладлан, пушкын лафет пырням, ечым ышташлан пушеҥгым кучылтмо. Туштак кӱртньыгорно киен. Юшут кӱртньыгорнын 19 меҥгыштыже "19 км" лӱман чодрапункт верланен. 
1944 ийыште [[Пеледыш]] тылзын "19 км" лӱман чодрапунктышко кӱртньыгорно дене крымысе суас-влакым илаш конденыт. Тиде икымше вашталтдыме чодрам руышо-влак лийыныт. 

1946 ийыште [[Теле]] тылзын [[Суслоҥгер]] гыч 137 репортироватлыме немыч-влакым конденыт. Нуным "Мушмари" чодраозанлыкын "Леушинский" лесничествын 28 номеран кварталын  тӱшкагудышто  вераҥденыт. Тиде вер ончыкылыкышто "Октябрьский" лӱман чодрапункт  - "Октябрьский" сельсоветын рӱдыжӧ, Морко районыш пурымо омса лиеш.
