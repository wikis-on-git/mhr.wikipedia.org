'''Октябрьский'''— [[Морко кундем|Морко кундемышто]] [[кугыял]]. [[Морко]] кугыял дечын 30 меҥге тораште верланен. [[Кугу Ачаэл Сар]] жапыште тиде верыште чодрам руэныт. Паровоз йӱлтышлан, винтовко да автомат прикладлан, [[Топ|топын]] лафет пырням, ечым ышташлан пушеҥгым кучылтмо. Туштак кӱртньыгорно киен. Ӱшӱт кӱртньыгорнын 19 меҥгыштыже «19 км» лӱман чодрапункт верланен. 
[[1944]] ийыште [[Пеледыш]] тылзын «19 км» лӱман чодрапунктышко кӱртньыгорно дене [[крымтатар-влак]]ым илаш конденыт. Тиде икымше вашталтдыме чодрам руышо-влак лийыныт. 

[[1946]] ийыште [[Теле]] тылзын [[Суслэҥер]] гыч 137 репортироватлыме [[немыч-влак]]ым конденыт. Нуным «Мушмари» чодраозанлыкын «Леушинский» лесничествын 28 номеран кварталын  тӱшкагудышто  вераҥденыт. Тиде вер ончыкылыкышто «Октябрьский» лӱман чодрапункт — «Октябрьский» сельсоветын рӱдыжӧ, Морко районыш пурымо омса лиеш.
