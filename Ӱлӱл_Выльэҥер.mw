{{ИВ-Россий
 |статус                       = ял
 |марий лӱм                    = Вӱлэҥер
 |руш лӱм                      = {{lang-ru|''Мари-Ошаево''}}
 |ойып                         = 
 |тисте                        = 
  |lat_deg                     = 57|lat_min = 24|lat_sec =50
  |lon_deg                     = 48|lon_min = 29|lon_sec =30
  |CoordAddon                  = type:city(369)_region:RU
  |CoordScale                  = 
 |ЯндексКарта                  = 
 |регион картын кугытшо        = 300
 |кундем картын кугытшо        = 
 |регион                       = Киров вел 
 |регион четлыкыште            =
 |кундем тӱрлык                = 
 |кундем                       = Пыжанъю кундем
 |кундем четлыкыште            = 
 | илымвер тӱрлык              = Ял шотан илымвер{{!}}Ял илымвер
 | илымвер                     = Вӱлэҥер ял шотан илем{{!}}Вӱлэҥер
 |кӧргӧ шеледымаш              = 
 |вуйлатыше                    = 
 |негызым пыштыме              = 
 |икымше гана палемдыме        = 
 |тошто лӱм-влак               = Ошаевка
 |статусым налмаш              = 
 |кумдык                       = 
 |ИВ рӱдын кӱкшытшӧ            = 128
  |калыкчот                    =  {{Шагалеммаш}} 369
  |еҥшотлымаш ий               = 2004
  |чаклык                      = 
  |агломераций                 = 
  |калык-влак                  = 
  |инаныше-влак                = 
  |этнохороним                 = 
 |шагат ӱштӧ                   = 
 |почто индекс                 = 613390<ref  name=''индекс,ОКАТО''>[http://www.ifns.su/43/027/000062.html Справочник почтовых индексов / кодов ОКАТО /налоговых инспекций ФНС / адресов. Мари-Ошаево (деревня).]</ref>
 |почто индекс-влак            = 
 |телефон код                  = 83355<ref>[http://codes.delovoigorod.ru/kirov/ Телефонные коды Кировской области (Пижанка).]</ref>
 |автомобиль код               = 43
 |цифр идентификатор           = 33231551015<ref  name=''индекс,ОКАТО''/>
 |категорий Commons-ышто       = 
 |сайт                         = 
}}
{{Вес ыҥ-влак|Вӱлэҥер (ыҥ-влак)}}
[[File:Деревня Мари-Ошаево2.jpg|thumb|300px|Ялыш пурымашыште кевыт.]]
'''Вӱлэҥер''', '''Марий Ошай''' ({{lang-ru|''Мари-Ошаево''}}) — [[Россий]]ыште [[Киров вел]]ын [[Пыжанъю кундем]]ыштыже верланыше [[Вӱлэҥер ял шотан илем]]ыш пурышо [[ял]]. Вӱлэҥер — Вӱлэҥер ял шотан илемын рӱдерже. Илыше еҥ-влак коклаште кас-йӱдвел марий-влак (маре) утларак улыт, сандене тиде ялым Киров велысе марий тӱвыра рӱдерлан сайленыт. Ял кок пелылан шелалтеш — Ӱлыл Вӱлэҥер да Кӱшыл Вӱлэҥер. Кок пеле коклаште кугорно да изи олык верланен. Туге гынат ик яллан шотлалтыт, вольыкым пырля кӱтат.

== Инфраструктур ==
[[File:Деревня Мари-Ошаево1.jpg|thumb|300px|Киров велысе марий тӱвыра рӱдер - Вӱлэҥер ялыште верланен.]]
[[File:Деревня Мари-Ошаево3.jpg|thumb|300px|Почтовый урем.]]
90-ше ийлаште [[Йошкар-Ола]] гыч Вӱлэҥер марте [[кугарня]], [[шуматкече]], [[рушарня]]н рейс автобус коштын. Калык чот иземме дене [[2005]] ийыште автобус коштмым чареныт. Тачысе кечын кӧ [[Марий Эл]]ыш кайынеже — Пыжанъю марте эн ончыч мийыман. Пыжанъю марте кугорно гоч 5 километр.

Ялыште Киров велысе марий тӱвыра рӱдер верланен. Кызыт Алевтина Чельникова вуйлата. Йоча-влак кушташ, мураш коштыт, кугарнян дискотеке-влак эртат, рӱдер пайрем, концерт-влакым эртара. Пайрем-влак коклаште эн кугу — [[кеҥеж]]ымсе [[Пеледыш пайрем]].

Ялын тӱҥ озанлыкланже СПК "Ошаевский" шотлалтеш. Озанлык ферме, олык, пасу, нур-влакше икмыняр яллаште верланеныт, но вуйлатыше-влак, бухгалтерий, технике гараж, ачалыме вер, тӱҥ аппарат-влак Вӱлэҥерыште улыт. Ял калык тыште пашам ышта, шке суртышто пашам ыштен шукташлан техникым айла. Озанлык технике дене ялласе урем-влакым эрыктат.
Вӱлеҥерыште водопровод уло. Ялыш йӱдвел гыч пурет гын - вӱдым шупшшо башне коеш. Туге гынат, кажне пӧртыш вӱд ок пуро, шукынжо уремысе кран гыч вӱдым йӧктарат да ведра дене пӧртыш нумалыт. Южышт шлангым пӧрт деке шупшыныт. Водопровод пуч тоштемын, чӱчкыдын кӱрылтеш, сандене шукын пӧрт воктене тавым кӱнчат.

Ял воктене [[Вӱлэҥер (эҥер)|Вӱлэҥер]] ({{lang-ru|''Безымянная''}}) эҥер йога, Пижанка эҥерыш ушна. Вӱлэҥер да Максиволык ял коклаште [[1996]] ийыште пӱям пӱеныт. Пӱя валчын кеҥежым калык коштеш, а [[вӱд]]ыштӧ йӱштылыт, [[кол]]ым кучат.

== Школ ==
Эҥер серыште кок пачашан школым чоҥеныт. Кызыт школ пӧртышкӧ йочасадым кусареныт. "МОУ СОШ д.Мари-Ошаево" официал лӱмым нумалеш. Школышто марий йылмым, литературым, [[марий]] калыкын тӱвыра да эртымгорныжым туныктеныт, кызыт нине предмет-влак факультатив семын гына кодыныт. [[Марий йылме]] да литературым Русинова Лилия Ивановна туныкта, марий калыкын тӱвыра да эртымгорныжо (ИКМН) предметым Анисимов Аркадий Кузьмич туныктен, кызыт сулен налме канышыш лектын. Кок туныктышоат [[Марий Эл]] республик гыч толын.

Ынде ятыр ий школым Унженин Владимир Васильевич — марий мер пашан чолга еҥже, сӱретче вуйлата.

== Эртымгорно ==
Ондак ял верыште кугу чодра шоген. Марий-влак тыште шке илымверыштым чоҥеныт, эҥер лӱм дене ялымат лӱмдаш тӱҥалыныт. Кунам Яраҥ гыч ялым возашлан статист-влак толыныт, ялыште эн кугу суртым Ошай лӱман марий кучен. Яллан Мари-Ошаево руш лӱмым пуэныт. Вара тиде мут кальке семын марий йылмыштат кучылталташ тӱҥалын. Ялысе марий-влак (маре-влак) ялым Вӱлэҥер лӱмдат.

== Тугак ончо ==
* [[Пыжанъю]]

== Важ-влак ==
<references />

[[Категорий:Пыжанъю кундемысе илымверла]]
[[Категорий:Киров велысе марий илымверла]]
