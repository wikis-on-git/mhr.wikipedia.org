{{Ага}}

'''28 ага''' (28 май) — [[григориан кечышот]] почеш идалыкын 148-ше (кужемдыме ийлаште — 149-ше) кечыже. Идалык пытыме марте 217 кече кодеш.

== Пайрем да памятный дате-влак ==
* Пограничник-влакын кечышт. Тиде пайремым 1958 ийыште палемдаш тÿҥалыныт.

== Лӱмгече ==
Ага тылзын коло кандашымше кечынже Дмитрий, Макар, Пахом–влакын лӱм кечышт.

== Событий-влак ==
''Тугак ончо: [[:Категорий:Ага тылзын 28 кечысе событий-влак]]''
* [[1756]] ийыште майонезым ыштен луктыныт. 
* [[1987]] ийыште Йошкар Площадьыште Немыч Эл гыч студент Матиас Руст шке самолётшым шынден. Кугу пайрем кечын чекым вончен, Моско марте чоҥештен толшо самырык еҥым 4 ийлан судитленыт. Тидын годымак ПВО командований гыч ятыр генерал ден офицерым луктын колтеныт.

== Шочыныт ==
''Тугак ончо: [[:Категорий:Ага тылзын 28 кечынже шочшо-влак]]''
* [[1927]] — [[Васикова, Лидия Петровна|Лидия Петровна Васикова]], [[марий]] [[йылмызе]], [[Шанче доктор|филологий шанче доктор]], [[профессор]], [[Марий АССР-ысе шанчын сулло пашаеҥже]], [[Россий Федерацийысе шанчын сулло пашаеҥже]], [[Эстоний|Эстон Республикын]] [[«Маарьямаа Ырес» орден|5-ше степенян «Маарьямаа Ырес» орден]]ын кавалерже. 30 ий тудо [[Марий кугыжаныш педагогик институт]]ышто пашам ыштен, а вара 25 ий наре [[Марий кугыжаныш университет]]ыште тыршен. Тӱҥ шотышто Лидия Петровна [[Руш йылме|руш йылмым]] шымлен: социолингвистик дене ик эн кугу специалистлан шотлалтын.
* [[1939]] — [[Чемеков, Геннадий Александрович|Геннадий Чемеков]], [[марий]] [[серызе]], [[почеламутчо]], [[журналист]]. 
* [[1953]] — [[Чистополов, Владимир Иванович|Владимир Иванович Чистополов]], [[руш]] [[серызе]], [[почеламутчо]], [[журналист]], [[Марий Эл Республикын сулло журналистше]] (2002), [[Россий Серызе-влак ушем]]ын йыжъеҥже (2003).
* [[1963]] — Николай Алексеевич Смирнов, Марий Элысе тӱвыран сулло пашаеҥже, президент школын вуйлатышыжлан пашам ышта. Тидын годымак шке еш ансамбльжым чумырен, тӱрлӧ вере мастарлыкшым ончыкта. [[Курыкмарий кундем]]ыште шочын.
* [[1950]] — Вера Александровна Береславская, туныктыш пашаеҥ. Шкеже [[Йошкар-Ола]]штак шочын-кушкын. Паша корныжо [[Марий кугыжаныш техник университет]] дене кылдалтын: тыште тудо финанс да экономик кафедрын вуйлатышыжлан тырша.
 
== Коленыт ==
''Тугак ончо: [[:Категорий:Ага тылзын 28 кечынже колышо-влак]]''
* [[1923]] — [[Глезденёв, Павел Петрович|Павел Петрович Глезденёв (Пагул Ача)]] [[марий]] [[серызе]], [[йылмызе]], [[кусарыше]], [[туныктышо]], {{comment|сотемдарче|просветитель}}, [[этнограф]], [[журналист]], [[мер]] да [[шанче]] пашаеҥ.
* [[1924]] — [[Ялмарий Йыван]], [[марий]] [[серызе]], [[журналист]], [[драматург]], [[туныктышо]], [[1941]]–[[1945]] ийласе [[Кугу Ачамланде сар]]ын участникше.

== Калык пале ==
* Таче руш православий йӱлам кучышо-влак '''Шнуй Пахомым''' шарналтат. Тиде кечын нимомат шындаш але ӱдаш ок лий улмаш: лач вара шындыме шыдаҥым гына ӱдыман. 
* Марий кугезына-влак гын тыгай [[калык]] палым эскереныт: кечыйол пычкемышалтмыла коеш, кечывалым чот эҥда гын – кӱдырчан [[йӱр]]лан. 

{{commonscat|28 May}}

[[Категорий:28 ага]]
