[[File:RogierBloklandKomi2014.jpg|thumb|Рохир Блокланд (2014)]]

'''Рохир Блокланд''' ({{lang-nl|Rogier Philip Charles Eduard Blokland}} 16 февраль 1971, [[Дордрехт]]) — нидерланд шымлызе-лингвист, 2014 ий гыч [[Уппсала]] университетыште финн-угор йылме-влак дене профессор.

==Илыш да паша корно==

Блокланд [[Гронинген]] лӱмеш университетыште тунемын. Гронинген университетым 1997 ийыште магистр степень дене тунем пытарен. 2005 ийыште [[Корнелиус Хассельблатт]] дене кандидат диссертацийым арален. Шинчымашым налмеке Блокланд [[Таллин]], [[Тарту]], [[Грайсвальд]] да [[Берлин]]ысе [[Гумбольдт]] лӱмеш университетлаште доцентлан, шанче пашаеҥлан пашам ыштен.

2005 - 2006 ийлаште Гронингеныште финн-угроведений кафедрым вуйлатен шоген, а 2009 - 2010 ийлаште [[Гамбург]] университетыште финн-угроведений кафедрымак вуйлатен. 2011 ийыште тудо   [[Мӱнхен]]ыште  [[Людвиг-Максимилиан]] лӱмеш университетын финн-угроведений кафедрын шанче пашаеҥжылан шогалын. 

2014 ийыште Рохир Блокландым [[Уппсала]] университетыште финн-угроведений кафедрыште [[Ларс-Гуннар Ларссон]] олмеш шогалтеныт.

Блокландын шымлымашыже-влак прибалт-финн тыгак пермь да саам йылме-влаклан пӧлеклалтше улыт. Тидын годымак тудо изи да йомаш тӱҥалше йылме-влаклан кугу верым ойыра.

==Кылвер-влак==
* [http://www.finnougristik.uni-muenchen.de/personen/wiss_ma/rogier_blokland Рохир Блокланд Людвиг-Максимилиан лӱмеш Мӱнхен университетын сайтыштыже]{{ref-de}}
* [http://katalog.uu.se/empinfo/?languageId=1&id=N14-1060 Рохир Блокланд  Уппсала университетын сайтыштыже]{{ref-en}}
