
{{Палыме еҥ
 |лӱм              = Андрей Васильев
 |оригинал лӱм   = 
 |сӱрет          = Андрей васильев.jpg
 |сӱретын лопкытшо           = 250px
 |возымаш          = 
 |шочмаш дене лӱм = Андрей Анатольевич Васильев
 |тыршымаш алан = [[театр]]
 |шочын    = 05.01.1974
 |шочмо вер   = [[Морко кундем]], [[Чавайнур]] ял
 |гражданство      = Россий
 |подданство       = 
 |колен      = 
 |колымо вер     = 
 |ача             = 
 |ава             = 
 |пелаш           = 
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Андрей Анатольевич Васильев''' ([[1974]] ий [[5 Шорыкйол]], [[Морко кундем]], [[Чавайнур]] ял) — [[марий]] [[актер]], [[Марий самырык театр]]ыште тырша.
==Илышкорно==
1974 ий 5 Шорыкйолшто Морко кундем Чавайнур ялеш шочын. Школ деч вара 24 номеран Морко профессонально-технический училищыште тунемын. Училище деч вара военно-морской флотыште матрослан служитлен.

[[1997]] ийыште А.Васильев [[Марий республикысе тÿвыра да сымыктыш колледж]]ын актер отделенийышкыже тунемаш пура. [[2001]] ий гычын тудо – [[Марий самырык театр]]ын артистше. Театрыште ыштыме дене пырляк [[2008]] ий гыч [[Марий кугыжаныш университет]]ын тÿвыра да сымыктыш факультетыштыже заочно тунемеш.

===Театр паша===
А. Васильевын театрыште чоҥымо икымше кугу пашаже - тиде Г.Гордеевын «[[Ял ÿмбалне мужыр йÿксö]]» пьесыж почеш шындыме музыкальный комедийште модмо весела кумылан Микытан рольжо. Изиш варарак актер З.Долгован «Шудо шешке» комедийыштыже адакат илалше пöръеҥын - Сапанын образшым мастарын чоҥа гын, Г.Гордеевын «Куп» драмыштыже тудын актер талантше драматизм шÿлышан Иван Яковлевичын образшым чоҥымаште эшеат кумдан почылтеш.

Таче марте А. Васильев театрыште 40 утла рольым модын да калыкын ик эн йöратыме актерышкыжо кушкын шуын. Комедийыште-ма але драмыште тудо чоҥымо образшылан келшыше чиям, ойыртемалтше койыш-шоктышым муын мошта да чыла тидым калык деке намиен шукта. Тыгай улыт тудын келыштарыме Дикойын образше («Гроза» А.Островскийын), Костылёв («На дне» М.Горькийын), Константинов («Жестокие игры» А.Арбузовын), Банкир («Адак омсашке тÿкалат» А.Петровын), Велькаров («Ах, водевиль, водевиль» И.Крылов ден В. Соллогубын).

А 2008 ийыште Андрей Васильев «Майятул» тÿнамбал фестивальыште [[Зинаида Долгова|З.Долгован]] пьесыж почеш шындыме «[[Вис-вис пушан орлыкем]]» драмыште Милиционерын образшым мастарын почын ончыкта да «Кокымшо планан эн сай пöръеҥ роль» номинацийыште фестивальын лауреатше лÿмым сеҥен налеш.

Тылеч посна А. Васильев йомак спектакльлаште - «Приключения Чиполлино», «Против кого дружим», «Хитрюндий великолепный» - йоча-влакым шуко оҥай рольжо-влак дене куандарен шога. Йомак геройым келыштарымаштат актёр кугу мастарлык дене ойыртемалтеш, арам огыл эше 2007 ийыштак «Йошкар-Ола театральная» фестивальыште «Кот в сапогах» йомакыште Корольын образшым почын пуымылан тудо «Майятул» тÿнямбал фестивальысе гаяк «Кокымшо планан эн сай пöръеҥ роль» номинацийыште сеҥыше лийын.
==Кылвер-влак==
* [http://www.mari-tuz.ru/articles.php?lng=ma&pg=85 Марий самырык театрын сайтыштыже]
[[Категорий:Марий актёр-влак]]
[[Категорий:Марий самырык театр]]
