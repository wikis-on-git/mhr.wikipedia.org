[[файл:Salo with pepper closeup.jpg|220px|right|Шинчалтыме коя, ӱмбакыже перецым шавыме]]
'''Коя''' ({{lang-ru|''сало''}}) — [[янлык]]ын, [[кайык]]ын, айдемын коваштыже, верге йыр, мӱшкырыштӧ погынышо жир. Капыште питательный {{comment|шапаш|запас}} семын шотлалтеш, тӱҥ шотышто триглицерид-влак гыч шога.

==Кучылтмаш==
Коям кочкышышто кумдан кучылтыт: свежам кочкыт, шинчалтат, коптитлат, шолтат, кӱктат, жаритлат. Шинчалтыме але коптитлыме коваштейымалсе сӧсна коям лӱмдашлан южгунам «шпик» [[немыч йылме|немыч мутым]] (Speck) кучылтыт. Кунам шинчылтыме коя кӧргыштӧ шыл шуко коеш  — тыгай коям «бекон» але «грудинке» лӱмдат. 

Изин пӱчкедыме, жаритлыме коя падыраш-влакым «сызык» маныт, рушла  —  «шкварки». Сызык дене параҥге кӧрган когыльым мари вате-влак пеш тамлын кӱктен моштат.

Кӧргӧ коям ӱйлан южгунам пелтат, жаритлымаште кучылтыт, киндым пыштен кочкыт, пелтыме ӱйым шӱрымашыште кучылтат, (кызытсе жапыште нефть гыч ыштыме шӱрымашым кучылтыт), кӧргӧ коя гыч тыгакак [[шовын]]ым ыштат.

[[Рӱдӧ Азий]]ыште «курдюк» манме тага коям кочкыш ыштымашыште кучылтыт.

[[Ушкал]] да [[каза]] коям нимо деч посна кочкаш ок лий — [[пагар]]ыште пеш нелын шула, фарш дене пырля, мутлан, пӱтыраш лиеш. [[Ушымо Американ Штат-влак]]ыште ушкал коя гыч топливым ыштат.

[[Маска]] да [[нерге]] коям эмым ыштымашыште кучылтыт, шашке коям - косметикым ыштымашыште.

== Тидым палаш оҥай==
[[Ош маска]] иктаж кӧм але мом кучымеке [[коваште|коваштым]] да коям гына кочкеш, молыжым — тетла нимом кочкаш уке годым гына пытара.

==Кылдалтше мут-влак==
* Кӧргӧ коя — внутренний жир
* Верге коя — околопочечный жир
* Пелтыме ӱй  — топленый жир
[[Категорий:Кочкыш]]
