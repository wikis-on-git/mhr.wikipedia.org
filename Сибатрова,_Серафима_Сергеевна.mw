'''Сибатрова Серафима Сергеевна''' - филологий шанче кандидат (1988), доцент (1996).

Тудо Курыкмарий районысо Березово ялеш колхоз пашаен ешеш 1957 ийыште пургыж тылзын 8-ше кечынже шочын. 1964-1972 ийлаште кандаш ияш Крайнешешмар школышто, а 1972-1974 ийлаште Микряково кыдалаш школышто тунемын. 1979 ийыште МарКУ-н историй-филологий полкажым тунем пытарен. 1979-1981 ийлаште университетыште марий кафедрыште ассистентлан ыштен. 1981-1983 ийлаште МарНИИ-н шанче сотрудникше лийын. 1984 ийыште Тарту кугыжаныш университетын финн-угор йылме кафедрын аспирантше. П. Аристэн вуйлатымыж почеш "Послелоги в Марийском языке" темылан кандидатлык диссертацийым возен, 1988 ийыште Тарту университетын Специализаций совет заседанийыштыже тудым арален. Аспирантурым пытармыж деч вара МарНИИште кугу шанче сотрудник семын пашам ыштен.

1990 ий гыч МарКПИште старший преподаватель,марий йылме да литератур кафедрын доцентше лийын. 1998 ий гыч МарНИИште йылме отделын шансе сотрудникше. 2001 ий гыч МарНИИште йылме полкам вуйлатыше семын шогалын.

[[Категорий:Марий йылмызе]]
