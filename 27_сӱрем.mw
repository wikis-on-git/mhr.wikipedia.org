{{Сӱрем}}

'''27 сӱрем''' (27 июль) — [[григориан кечышот]] почеш идалыкын 208-ше (кужемдыме ийлаште — 209-ше) кечыже. Идалык пытыме марте 157 кече кодеш.

== Пайрем да памятный дате-влак ==
* {{флагификаций|Вьетнам}} — Колышо-влакым шарныме кече.
* {{флагификаций|Йӱдвел Корей}} — Корей сарыште сеҥыме кече.
* {{флагификаций|Финляндий}} — Сонян кечыже.

== Лӱмгече ==
* Католик лӱм-влак: Наталья, Юлия.
* Православный лӱм-влак:
** Акила — апостол от семидесяти, епископ Гераклейский, апостол Павелын тунемшыже, священномученик.
** Еллий (Гелий, Елий, Элий, Элли) — монах
** Иларий (Иларион, Илларион) — мученик Иларий
** Иоанн (Иван)  — мученик Иоанн Мервский
** Ираклий — мученик Ираклий.
** Иуст (Иуста, Юст) — мученик Иуст Римский.
** Константин — священномученик Константин (Богоявленский)
** Никодим — преподобный Никодим Святогорец
** Николай — священномученик Николай (Порецкий)
** Онисим (Анис, Анисим) — исповедник Онисим Магнезийский
** Пётр — священномученик Пётр, епископ Критский
** Стефан (Степан) — иеросхимонах Стефан Махрищский
** Феодор (Фёдор) — праведный Феодор

== Событий-влак ==
''Тугак ончо: [[:Категорий:Сӱрем тылзын 27 кечысе событий-влак]]''

=== Марий тӱняште ===
* [[1955]] ий — Козьмодемьянскыште [[Эшпай, Андрей Яковлевич|Андрей Эшпай]] лӱмеш сымыктыш школым почыныт.

=== Тӱня мучко ===
* [[1900]] ий — Гамбургер кочкышым икымше гана ыштеныт. 
* [[1921]] ий — Кумдан палыме шымлызе Фредерик Грант Бантинг инсулиным ыштыме нерген докладым лудын.
* [[1952]] ий — Юл да Дон эҥер-влакым ушышо каналым почыныт. Ушештарена: тиде каналым политзаключённый-влак 5 ий кӱнченыт.

== Шочыныт ==
''Тугак ончо: [[:Категорий:Сӱрем тылзын 27 кечынже шочшо-влак]]''
* [[1942]] ий — Виктор Викторович Севастьянов, Россий Федерацийын сулло эмлызыже. Астрахань олаште шочын. Озаҥысе мединститутым тунем лекмеке, Йошкар-Олашке толын да республикысе эмлымверыште невропатологлан пашам ышташ тӱҥалын. 1999-ше ийыште Виктор Викторович «Кутырымо патологий да нейрореабилитаций шотышто республикысе рӱдерым» почын да тӱҥ эмлызылан шогалын, калыкыште тиде рудерым Севастьновын рӱдерже маныт. Виктор Викторович Нью-Йоркысо шанче академийын чолга шанчыеҥже. 
* [[1949]] ий — Павел Яковлевич Булгаков, [[журналист]], редакций пашаеҥ, [[Марий Эл Республикын сулло журналистше]]. Йошкар-Олаште шочын-кушкын. Маскасола кундемысе газет редакцийыште икмыняр ий тыршыме деч вара Марий Республикысе журналист-влак ушемын секретарьже лийын. 3 ий «Республика» парламент газетын редакторжо лийын, а 1999-ше ийыште «7 дней» газетын тӱҥ редакторжо сомылым шукташ тӱҥалын.
* [[1951]] ий — Владимир Дмитриевич Шаров, шанче-этнограф. Калык-влак кокласе политике шотышто специалистлан тыршыме деч ончыч Марий шанче да шымлыше институтын пашаеҥже лийын. Кызытсе этнополитик кыл шотышто экспертлан шотлалтеш. 80 наре шанче пашан авторжо. Историй шанче кандидат. 
* [[1954]] ий — Татьяна Багишевна Никитина, шанче-археолог, [[Марий Эл Республикысе шанчын сулло пашаеҥже]]. Йошкар-Олаште шочын-кушкын. Тудат марий шанче да шымлыше институтышто пашам ыштен да вуйлатышын алмаштышыже лийын. 2 ий финно-угор шанче рӱдерым вуйлатен. Утларак Татьяна Багишевна марий калыкын XIII, XIV, XV-ше курымласе историйым  шымлен, 60 наре шанче пашам савыктен. Ик тыгай монографийланже кугыжаныш премий денат палемдалтын.
* [[1966]] ий — Евгений Михайлович Бочкарёв, амалкалче. [[Морко кундем]] [[Шеҥше]] селаште шочын-кушкын. 1993-1996-шо ийлаште экономике кыл шотышто министерствын кертежъеҥже лийын. 1998-ше ийыште «Пивовар» ушемын вуйлатышыжлан шогалын. Марий Эл Республикысе кугыжаныш погынын депутатшат лийын. «Деловая Россия» мер ушемысе марий пӧлкажын вуйлатышыже. Экономик шанче кандидат. 

== Коленыт ==
''Тугак ончо: [[:Категорий:Сӱрем тылзын 27 кечынже колышо-влак]]''
* [[1873]] — [[Тютчев, Фёдор Иванович]].
* [[1990]] — [[Сапаев, Василий Фёдорович|Василий Сапеев]], [[марий]] [[серызе]], [[почеламутчо]], [[туныктышо]], [[шанче кандидат|педагогике шанче кандидат]] (1982), [[СССР Серызе-влак ушем]]ын йыжъеҥже (1971), [[РСФСР-ын сулло туныктышыжо]] (1965), [[1941]]–[[1945]] ийласе [[Кугу Ачамланде сар]]ын участникше.

== Калык пале ==
* '''Акилан кечыже'''. Пасушто шурным тӱредыныт, киндым погеныт. Ялысе калык пасу тӱреш погынен, сай шурно лектышым йодын. Кӧршӧкеш пучымышым шолтеныт да пасуводыжлан луктын шынденыт.
* Кинде шумым, марий-влак тыге эскерыныт. Кинде кӱмӧ годым шурно савыш волгалтеш- кинде лектыш чапле лиеш. Умыр волгенче чот коеш – кинде лектышан лиеш. Шырка годым умыр игече ок лий гын, кинде эксык-пырчыже шагал лектышан лиеш.

{{commonscat|27 July}}

[[Категорий:27 сӱрем]]
