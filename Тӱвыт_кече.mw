'''Тӱвыт кече''' — [[Семык]] [[пайрем]] арняште, изарнян кече. Кече лекмеш [[монча]]ш пуреныт. Но тиде кечын мончаш пурымо йӱлаже шке шотан лийын. Тидын годым кум вер гыч [[вӱд]]ым налыныт: [[эҥер]], [[памаш]] да [[таве]] гыч. Коҥгашкат шолыштмо пу дене олтеныт. Эсогыл кырыме [[выньык]]шымат тӱрлӧ [[пушеҥге]] гыч воштырым налыныт. Выньык дене кырымышт годым тыге ойленыт:
<blockquote>
«Нылле ик тӱрлӧ воштыран выньык дене шымлу шым тӱрлӧ осалым, шӱкшакым, лавырам поктен колтем»
</blockquote>
А эше тӱвыт кече эрдене самырык-влак «сӱмыраш» лектыныт. Аньык варам нумал каеныт, капкам пу сорым дене чаракленыт, монча тӱньыкым петыреныт, да моло семынат орадыланеныт.

[[Категорий:Марий-влак]]
