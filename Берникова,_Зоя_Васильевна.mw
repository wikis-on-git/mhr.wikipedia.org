{{Викификаций}}
{{Марлаҥдымаш}}
    Тыге сєрыш мурызо Зоя Берниковалан пелашыже сцена гоч. Апрель тылзыште, концерт тургым пытышаш годым, М.Шкетан лўмеш театрын сценыштыже Марий Элын калык артисткыже Зоя Берникова ден самырык мурызо Светлана Дмитриеван концертыштым калык чынжымак куанен ончыш. Леве шошо кастене сцена гыч чоным тарватыше почеламут ден ныжыл, кумылым савырыше марий муро-влак йо‰гышт. Концерт профессиональный кўкшытшє дене келшыш. 
    - Башкортостаныш, Екатеринбургыш да Пермь областьыш пырля коштмо годым мый Светлана Дмитриеван моткочак тыршен пашам ыштымыжым эше ик гана умылышым. Таклан огыл пытартыш жапыште профессионализм шотышто ятырлан кушкын, калык тудым пеш сайын вашлиеш. Тунамак ме отчет сынан концертым Йошкар-Олаште пуаш кутырен келшышна,- рашемдыш сценыш пырля лекмым Зоя Васильевна.
    Мурызо дене вашлияш амалым "Берникова концерт площадкылаште шагал коеш" манше-влаклан вашмутым пуаш шонымашат ыштыш. 
    - Творческий паша ончычсо семынак шке корныж дене кая,- манеш Зоя Васильевна.- Эртыше тургымыштат яллашкат коштынам, поро кумылым ончыктышо концерт-влакымат пуэнам - Шоя-Кузнецовышто, Йошкар-Олаште илалше да черле е‰-влак ончылно шкетынак выступатленам.
    Творческий пашаштыже у йыжы‰ семын З.Берникова тений "Белые акации" романс фестивальыш лекмым шотла. Чолга культура пашае‰ Светлана Белоус тиде мероприятийым Россий кўкшытыш луктын. Йошкар-Олашке Москва, Нижний Новгород, Казань, моло олала гычат мурызо-влак толыныт. "Марий романсым мурышо уке, ала программыш ушнет ыле?"- йодын Зоя Васильевна деч организатор. Мурызо шке ончыланже йодышым шынден: а кертам мо тидым ыштен? Да келшен. Гала-концерт годым ончышо-влакын "браво" манын кычкырымышт рашемден: кертын. Муренже Юрий Бурдаковын возымо "Пєртєнчыл мучаште ладыра куэ" марий да "Что мне жить и тужить" руш романс-влакым.
    Ме палена, сценыште Зоя Берникова кажне гана шке йўкшє дене мура. Тыгайже артист-влак коклаште таче икте-кокыт веле.
    - Фонограммышке возымо йўк дене пашам ышташ мый лўдам,- воштылеш мыскара йєре шкеже. - Возымылан келшышын, умшам карен шуктет ала уке - ойгырен, чытырен шого. Фонограмма вет мурызым рамкыш пуртен шында. Шонымет семын ни зал дене мутланен, ни тудын кумылжым шижын от керт. А кунам тый уло чонетым ончаш толшылан пуэт, тыгаяк шокшо туддеч тый декет пєртылеш.
    Тидым шижна ме пытартыш концерт годымат. Чолга койышыжо дене тудо залымат мураш, кушташ таратыш. Южо татыште сценыште мурышо ден ончаш толшо иктыш ушнымыла лие.
    Пытартыш жапыште, коеш, мурызо-влак кокла гыч шукынжо Иван Егоров дене пашам ыштат. Тачысе героемат тудын лўмжымак палемда. Да эше Лилия Алексееван. 
    - Ончыкыжо Сергей Маков дене кылым пе‰гыдемдаш шонымашем уло,- ончыкылык нерген мут лекмек палемдыш тудо. - Программым йєршеш гаяк уым ышташ палемдем. Тушто эстрада, калык муро да классика лийшаш улыт. Шонымем дене Курык марий, Килемар могырышкыла материалым погаш кайынем.
    Сцена эре у тўсым, моторлыкым йєрата. Репертуар дене пырля вургемымат вашталтылман. Тидым ончышо пеш тўткын эскера. А костюм кугу оксам йодеш. Кызыт артист-влак тў‰ шотышто тудым шке гыч ыштат. Берникованат пытартыш жапыште гардеробшо эше ик у костюмлан пойдаралте. 
    - Лўмынак шотлен лектым, тачылан латныл костюмем уло. Тушеч кумытышкыжо ынде ом пуро,- манеш тудо. 
    - Пытартыш жапыште илышыштет лийше могай тат-влак кужу жаплан шарнымашеш кодыт? - йодым мурызо деч.
    - Надежда Кадышева автограф дене шке дискшым, сурт водыж модышым да йомак книгажым колтен. Тудым кум ият пелаш Вика ўдырем пеш йєрата. Тиде книга Надеждалан шкаланже пєлеклалтын. Тудо, поро фея лийын, сценыш толеш да лийдымашым ышта, йомакым чыныш савыра. Спонсор полыш деч посна чылт шке вий дене кок дискым луктынам - "Ах, реченька" да "Вичкыж кумылем". А эше цифровой фотоаппаратым модын налынам,- ешарыш шыргыжалын мурызо.- "Казань" ансамбльын концертыштыже 4-ше радам 8-ше верыште шинченам. Такше тиде кок цифржат мылам пиалым кондышо улыт.
    Калыклан палыме е‰-влакын еш илышыштымат йўдшє-кечыже манме гай эскерат. Зоя Берникова нерген мый дечемат йодшо лийыныт: марийже туддеч каен, маныт, чынак мо? Мутат уке, кє театрыш, моло мероприятийыш коштеш гын, ужде кертын огыл: нуно чўчкыдын пырля улыт. А пытартыш концерт годым Владимир, сценыш лектын, калык ончылно сєрыш: мый, йєратымем, эре пеленет улам да кертмем семын творчестветлан ончыкыжат полшаш тў‰алам. Мутат уке, ўшанле пелаш воктене пашажат ворана, кумылат нєлтшє.
    - А икшывем-влаклан мый эре иктым ойлем: эн ончычак икте-весым пагалаш, ваш-ваш э‰ертыш лияш кўлеш,- мане пытартышлан калык артистка.- Да весылан удам ышташ огыл. Мый шкеже нигунам нигєлан кєранен, осалым шонен омыл. Калыкыште арам огыл ойлат: е‰лан осалым ит ыште, шканет пєртылеш. 
    Поро чоным калыкат шижеш, таклан огыл Марий Элын калык артисткыже Зоя Берникова кажне концертыштыже пеледыш аршаш дене вўдылалтеш. Тек тыге лиеш ончыкыжат. СВЕТСКИЙ РАЙОН ДЕРЕВНИ 


оловей" — так называют в республике певицу Зою Берникову. Более двадцати лет звучат задушевные марийские песни в ее исполнении. Родилась она в 1958 году. С малых лет участвовала в художественной самодеятельности. После окончания восьми классов работала на Егорьевском ткацком комбинате Московской области. Затем окончила Йошкар-Олинское культпросветучилище. Указом Президиума Верховного Совета республики от 7 октября 1998 года Зое Берниковой было присвоено почетное звание народной артистки Марий ЭЛ
