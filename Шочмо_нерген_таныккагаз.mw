[[Image:Russian Birth Certificiate of Michael Lucas.JPG|thumb|Совет Ушем жапысе шочмо нерген свидетельстве.]]
'''Шочмо нерген свидетельстве''' - йоча шочмым регистрацийыш пуртымо нерген пенгыдемыше свидетельстве.Тиде документыште йоча да ача-ава нерген возымо.  Шочмо нерген свидетельстве йочан 14 ийым теммешкыже ик тун гажданин улмым палдарыше документ. 
   
== Свидетельстве нерген ==
20 курым мучаште шочмо нерген свидетельстве изирак ужар тусан кнага семын лийын. Кызытсе жаплан тиде А4 кагаз кугытан да вӱд тамга-влак дене палемдалтше документ. Шочмо нерген свидетельствыште серий ден номер палемдалтеш. 

== Шочмо нерген свидетельствым возымаш ==
Шочмо нерген свидетельствыш данный-влакым кид денат, возышо машина полшымо денат сераш лиеш. Данный-влак кид дене возалтыт гын, лудаш йӧрышо канде але шем тӱсан возымо пасте дене погалтшаш улыт. Возышо машина але компьютер дене данный-влак палемдалтыт гын, шем тӱсан чия дене возалтшаш улыт. Возымо чиян , пастын качествыже сай лийшаш. Документыште возымо пале-влак аралалтме жапыште лудаш йӧрышо кодшаш улыт. Шочмо нерген свидетельствыш данный-влакым пуртымо годым тӧрлатылмаш амыртымаш мут кучыкемдымаш лийшаш огыл. 

Шочмо нерген свидетельствышке ЗАГСын пашаеҥже але свидетельствым пуышо вес кугыжаныш кучемын (мутлан консульствын) пашаенже кидпалым пыштышаш. Кидпале воктене тукым лӱм, лӱм, ача лӱм рашемдалт возалтшаш да печать дене пенгыдемдалтшаш. 

Кызытсе жаплан шочмо нерген свидетельствыште ача-аван "национальность" графа кумыл дене возалтеш, але удыралтыш пале шындалтеш. Гражданствым пуымо годым шочмо нерген свидетельстве пелен посна национальностьым ончыктышо кагаз пуалтеш, а свидетельствыште тидын нерген пале кодеш. 
[[2007]] ий февраль тылзе гыч тыгай кагаз-влакым огыт пу, шочмо нерген свидетельствыште вес могырым йочан гражданстве нерген штамп шындалтеш. 
Тошто гражданстве нерген палемдымашан кагазын йочан 14 ийым теммыж марте юридический вийже уло, сандене тудым вашталташ нимолан.  
== Шочмо нерген свидетельствым налме радам ==
Йочан шочмо нерген свидетельствым ача-ава, ийготыш шушо икшыве шкеак, опекун але попечитель-влак налын кертыт, документым ЗАГС пӧлкаште пуат. 
Шочмо нерген свидетельствым йомдарымеке, илыме верысе ЗАГС пӧлкашке увертарыман.

[[ar:شهادة ميلاد]]
[[cs:Rodný list]]
[[de:Geburtsurkunde]]
[[fa:شناسنامه]]
[[fr:Acte de naissance]]
[[he:תעודת לידה]]
[[nl:Geboorteakte]]
[[pl:Akt urodzenia]]
[[pt:Certidão de nascimento]]
[[ru:Свидетельство о рождении]]
[[sq:Çertifikata e lindjes]]
[[simple:Birth certificate]]
[[sl:rojstni list]]
[[sv:Födelseattest]]
[[ta:பிறப்புச் சான்றிதழ்]]
[[zh:出生證明書]]
