'''Йыван Кырлa''' — [[марий]] киноактёр да почеламутчо.

==Илыш корно==
* [[1909]] ий [[16 Ӱярня]] [[Шернур кундем]]ыште [[Купсола]] ялыште шочын.
* [[1921]] ийыште ачаже Иван Семенович колен.
* [[1920]]-[[1923]] ийла [[Марийсола]] школышто тенеме.
* [[1923]]-[[1926]] ийла кокымшо ступенян [[Шернур]] школышто тунеме.
* [[1926]] ий Йыван Кырлам [[Шернур]] канткомын комсомол путевкыж дене [[Озаҥ]] олашке, тусо университет пеленсе рабфакыш, марий отделенийыш тунемаш колтеныт.
* [[1929]] ий. Москосо кугыжаныш кинотехникумын актер отделенийышкыже тунемаш пурен.
* [[1929]]-[[1930]] ийла. Кырлан икымше почеламутшо-влак "Марий Ял" газетеш савыкталтыт. Нунын коклаште "Корным почо госрабфак", "Шошо кече", "Ӱдырамашлан", "Первый март".
* [[1930]] ий [[1 Ӱярня]] Всесоюзный радио дене выступатлен. Марий автономный областьлан пӧлеклалтше "Икымше март" [[почеламут]]шым шочмо йылмыж дене лудын пуэн.
* [[1931]] ий. "[[Путёвка в жизнь]]" киношто модын.
* [[1931]] ий [[1 Пеледыш]] [[Моско]]со "Колосс" кинотеатрыште "Путевка в жизнь" кинофильмын икымше гана ончыктымо лийын.
* [[1931]] ий Йыван Кырла ден [[Олык Ипай]]ын иктеш "Ме ударне улына" почеламут сборникышт лектын.
* [[1932]] ий "Революцийын йӱкшо дене муралтем мый йывыртен" иктеш чумырымо кокымшо почеламут аршашыже савыкталтын.
* [[1932]] [[Пеледыш]]те Москосо книга палатыште япон посол Ота дене вашлиймаш лийын.
* [[1934]]-[[1936]] ийлаште "Востокфильм" студийыште пашам ыштен, моло фильмаштат модын. "Наместник Будды." (режиссер Е.А. Иванов-Браков) фильмыште буддийский монахын - ламан - рольжым мастарын модын. Но тиде фильм кумдан шарлен шуктен огыл.
* [[1934]] ийыште Йыван Кырла Тамара Ивановна Мельниковам марлан налын.
* [[1935]] ийыште "Шочмо кече" кумшо почеламут сборникше ош тӱням ужын.
* [[1936]] ий [[Кылме]] тылзе - 1937 ий [[Шорыкйол]] тылзе. Йыван Кырла - пашадыме.
* [[1937]] ий [[Шорыкйол]] тылзе. [[ССРУ]] писатель-влакын Союзыштын чланыш кандидатлан пуртат.
...


[[en:Yvan Kyrlya]]
[[ru:Йыван Кырля]]
