{{Палыме еҥ
 |лӱм                 = Сергей Архипович Краснов 
 |оригинал лӱм        = Элнет Сергей (С.Эл., С.Элн., С.Красн., К.Э.)
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = 
 |тыршымаш алан       = [[марий]] [[серызе]], [[журналист]], [[литератор]], мер пашаеҥ
 |шочын               = 27.08.1903
 |шочмо вер           = [[Россий империй]], [[Озаҥ губерний]], [[Чарла уезд]], [[Азъял]] ял
 |гражданство         = {{Флагификаций|Россий империй}}<br /> {{Флагификаций|Совет Ушем}}
 |подданство          = 
 |колен               = 7.01.1938
 |колымо вер          = [[Марий АССР]], [[Йошкар-Ола]] ола
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = 
 |Commons             = 
}}

'''Элнет Сергей (С.Эл., С.Элн., С.Красн., К.Э.)''' (Сергей Архипович Краснов) ({{Шочын|1903|08|27}}, [[Россий империй]], [[Озаҥ губерний]], [[Чарла уезд]], [[Азъял]] ял — {{Колен|7|01|1938}}, [[Марий АССР]], [[Йошкар-Ола]] ола) — [[марий]] [[серызе]], [[журналист]], [[литератор]], мер пашаеҥ.

== Илыш корныжо ==
Элнет Сергей [[1903]] ийын [[27 сорла|сорла тылзын 27-ше кечынже]] [[Россий империй]] [[Озаҥ губерний]] [[Чарла уезд]] [[Азъял]] ялыште кресаньык ешеш шочын. Революций деч ончыч кокклассан школым тунем пытарен. 1919-ше ийыште комсомолыш пурен. 1925-ше ийыште [[Йошкар кече (газет)|«Йошкар кече»]] газет редакцийыште пашам ыштен. 1926-1927-ше ийлаште Москвошто Журналистике кугыжаныш институтыште шинчымашым поген, но тудым тунем пытарен огыл. 1929-ше ийыште шачмо ялыштыже «Патыр» лӱман колхозым ыштен, туднн председательже лийын. 1930-ше ийыште тудын вуйлатымыже дене «Колхоз йӱк» район газет лекташ тӱҥалын, редактор сомылымат шкежак шуктен. 1931-ше ийыште [[Марий коммуна (газет)|«Марий коммуна»]] газетыш пӧртылын, 1933-1934-ше ийлаште газетын тӱҥ редакторжо лийын. 1935-ше ийыште Сергей Архиповичым Морко медрабфакым вуйлаташ шогалтеныт, 1936-ше ий гыч Шиньша ялыште «Ушнымаш» колхозым вуйлатен.

Сылнымут пашам 1920-ше ийыште тӱҥалын. «Йошкар кече» газетыш ялысе илыш нерген селькор семын шуко очеркым, статьям возен. [[У вий (журнал)|«У вий»]], [[Арлан ден Кестен (журнал)|«Арлан ден Кестен»]] журналлаште тудын ойлымаш да моло произведенийлажым савыктен шогеныт. 1936-ше ийыште серызын «У вий» журналеш «Илымаш шолеш» повесть гыч ужашыже савыкталт лектын. Но повесть возен пытаралтде кодын. 1937-ше ий декабрь тылзыште серызым контрреволюций пашам вӱда манын кучен наҥгаеныт да вес ий январь тылзыште лӱен пуштыныт.

Краснов С.А. Сергей Элнет псевдонимым 1923-ше ий гыч кучылташ тӱҥалын. Южгунамже тудо кӱчыкын С.Эл., С.Элн., С.Красн, К.Э. веле возен. Морко районысо Азъял кыдалаш школ тудын лӱмжым нумалеш.

== Тӱҥ произведенийже-влак ==
* Орышо : ойлымаш //У вий . 1929. № 4. С. 34—38.
* Сеҥыш : ойлымаш // У вий. 1929. № 7. С. 19—25.
* Илыш шолеш : повесть//У вий. 1936. № 2. С. 5—35 ; № 3. С. 3—30 ; №4. С. 20-41.
* Илыш шолеш : повесть [Жизнь кипит]. Йошкар-Ола, 1958. 108 с.

== Илышыже да творчествыже нерген литератур ==
* Писатели Марийской АССР : биобиблиогр. справ. Йошкар-Ола, 1976. С. 322-323.
* Элнет Сергейын шочмыжлан — ШО ий / сост. В.Крылов. Йошкар-Ола, 2003. 8 с.
* Зайниев Г. Эреак илыш шолмаште лийын // Ончыко. 2003. № 8. С. 9-26.
* Александров Н. Азъял гыч уста мурызо // Марий Эл. 2003. 29 авг.
* МБЭ. Йошкар-Ола, 2007. С. 190.

== Кылвер-влак ==
* [http://nbmariel.ru/content/elnet-sergey Элнет Сергей.]{{ref-ru}}

== Литератур ==
# [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 690-691.]

[[Категорий:Марий серызе-влак]]
[[Категорий:Марий журналист-влак]]
