{{Кылме}}
'''8 Кылме''' — [[григориан кечышот]] почеш идалыкын 312-шо (кужемдыме ийлаште 313) кечыже. Идалык пытыме марте 53 кече кодеш.
== Пайрем-влак ==
* КВН-ын кечыже. Ты кечын 1961-ше ийыште канде экраныште КВН команде-влакын икымше модмашышт эртен.
== Лӱмгече ==
Кылме тылзын кандашымше кечынже Дмитрий, Василий да Марк-влакын лӱмкечышт.

== Мо лийын ==
''Тыгак ончо: [[:Категорий:8 Кылме Мо лийын]]''

* [[1793]] ий — Парижысе Лувр тоштер семын посетитель-влаклан почыныт.
* [[1895]] ий — немыч шымлызе Вильгель Рентген «рентген толкыным» почын. Тудын открытийже деч вара рентгеным ышташ тÿҥалыныт.
* [[1975]] ий — «Сторожевой» лÿман корабльыште капитан Валерий Саблин восстанийым нöлталын: тудо кугыжаныш партий аппаратым вашталташ йодын. Тидлан тудым вара лÿен пуштыныт.
===Марий тӱняште===
* [[1861]] ий — [[Юлсер кундем]] Шарача селасе черкым да школым чоҥеныт. 
* [[1984]] ий — изи планета-влакым шымлыше рӱдер ик планетылан «Йошкар-Ола» лӱмым пуэн.

== Кӧ шочын ==
''Тыгак ончо: [[:Категорий:8 Кылме Кӧ шочын]]''

* [[1923]] ий — Вениамин Михайлович Иванов, серызе. [[У Торъял кундем]] Чобык ялыште шочын. [[Кугу Ачаэл Сар]] корным эртымек, книга савыктышыште, [[«Ончыко» журнал]] редакцийыште тыршен. 3 ий республикысе писатель-влак ушемын вуйлатышыже лийын. Вениамин Михайлович кугу чапым лирик прозыжо дене сулен. Поснак ойыртемалтше улыт «Ломберсолаште», «Саскавий», «Кок илыш» повестьше да «Тӱтан» ден «Арслан» романже-влак. А «Канде пеледыш» пьесыж почеш спектакльым Марий кугыжаныш драмтеатрын сценыштыжат шынденыт. Суапле пашажлан кугыжаныш чап танык дене палемдалтын.
* [[1950]] ий — Сергей Васильевич Свинин, партий да озанлык пашаеҥ. Кӱшыл шичымашым [[Марий кугыжаныш университет]]ыште налын. 1983-шо ийыште обкомын ял озанлык пӧлка инструкторлан пашам ышташ тӱҥалын, вара агрокомбинатыштат шуаралтын. А 1991-1995-ше ийлаште ял озанлык министерствын тӱҥ агрономжо сомылым шуктен шоген. 4 ий Россий Федераций кугыжаныш думын депутатше лийын.
* [[1956]] ий — Сергей Валентинович Казанцев, инженер. Йошкар-Олаште шочын. Тудын паша корныжо Марий политехник институт дене кылдалтын: 9 ий ты вузысо чоҥымаш материал кафедрын ассистентшылан тыршен. Чоҥымо пашашке негызын рационал конструкцийым пуртымыжлан кугыжаныш премий дене палемдалтын. Техник наука кандидат.
== Кӧ колен ==
''Тыгак ончо: [[:Категорий:8 Кылме Кӧ колен]]''

== Калык пале ==
Дмитрийын кечыже. Тиде кечынат тошто еҥым уштеныт, а илыше-влаклан тазалыкым йодыныт. Кастене икте-весым свежа пура дене сийленыт. 

{{commonscat|8 November}}

[[Категорий:8 Кылме]]
