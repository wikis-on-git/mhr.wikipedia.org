Аркадий Букетов-Сайн  Морко  район, Энерумбал ялеш 1933 ий 6 январьыште кресаньык ешеш шочын.1956 ийыште Крупская лумеш Марий педагогический институтышто историко-филологический факультетым пытарен.Латвич ий утла Шенше кыдалаш школышто руш да марий йылме ден литературым туныктен,вич ий наре КПСС Морко райкомышто инструкторлан ыштен,а вара журналист пашаш куснен. Аркадий Букетов-Россий Федерацийын Журналист-влак Ушем член,Марий Эл Республикын заслуженный журналистше.16 май 2009 ийыште колен.
24 сентябрь 2009 ийыште "Морко ола сынан илем" Муниципальный образованийын администрацийже  Морко поселкыште  Аркадий Букетов  уремым  пуэныт.
Икымше сылнымут аршашыже  "ВИС-ВИС ШЫРГЫЖЕШ" 1974 ийыште савыкталтын. Кокымшо книгаже "ОШ КУЭ КОНЧА ОМЕШ" 2004 ийыште лектын. Эпослык поэме "ОТОГОН" -кумшо книгаже ,2006 ийыште савыкталтын. Нылымше книгаже "ЛУННЫЙ ВАЛЬС" руш йылме дене лектын  2006 ийыште . "ПЫШТЕ МЫЙЫМ ШУМЫШКЕТ"--поэтын визымше книгаже.ош туням  2007 ийыште ужын.
