{{Ага}}
'''25 Ага''' — [[григориан кечышот]] почеш идалыкын 145-ше (кужемдыме ийлаште 146) кечыже. Идалык пытыме марте 220 кече кодеш.
== Пайрем-влак==
* Ага тылзын коло визымше кечынже школ йӱла почеш «Пытартыш йыҥгыр» пайрем эртаралтеш. 
* Филолог-влакын кечыже
* 1993 ийыште тиде кечынак [[Финляндий]]ыште марий тӱвыра пайрем эртаралтын.  
== Лӱмгече ==
Ага тылзын  коло визымше кечынже '''Герман''', '''Денис'''–влакын лӱм кечышт.
== Мо лийын ==
''Тыгак ончо: [[:Категорий:25 Ага Мо лийын]]''
* [[1869]] ийыште Венский оперын пӧртшым почыныт.
* [[1957]] ийыште [[Москва]]ште [[Совет Ушем]]ын ик эн кугу унагудыжым почыныт. Тудын лӱмжӧ - «Украина».
* [[1963]] ийыште Африкысе 30 утла эл кугу конференцийыш чумырген да икоян, келшен илаш, ваш-ваш полшаш манын ятыр документым пеҥдемденыт. Моло вашкелшык коклаште посна верым суверенитетым аралымаш налын шоген.
== Кӧ шочын ==
''Тыгак ончо: [[:Категорий:25 Ага Кӧ шочын]]''
* [[1949]] — [[Смирнов-Семэҥер, Владимир Григорьевич]], литератор да серызе. Шкеже [[У Торъял кундем]] Куршенер ялыште шочын-кушкын. 1977-ше ий гыч Кугу-Лумарий кыдалаш школышто туныктышылан пашам ышташ тӱҥалын. 10 ий вуйлатышыжат лийын. Владимир Григорьевич уста возкалыше семынат чапланен: книгамат луктын. Россий Федерацийысе писатель-влак ушемын чолга еҥже.
* [[1959]] — Валерий Николаевич Волков, туныктыш пашаеҥ да спортсмен. 1991-ше ий гыч тудо Верх-Ушнур кыдалаш школышто капкультур предметым вӱдаш тӱҥалын. Тӱрлӧ марафонлаште да спорт таҥасымаште Валерий Николаевич сай лектышым ончыктен шога. Ятыр чап танык дене палемдалтын. 
* [[Григорьев, Геннадий Владимирович|Геннадий Владимирович Григорьев]], бард мурызо, [[семлызе]]. [[Параньга район]] Усола ялыште шочын. Тудын йоҥгалтарыме «Ош куэ», «Усола», «Пустаҥше пӧрт» да моло мурыжо-влакым калыкыште сайын палат. Кок гана самодеятельный автор-влак кокласе фестивальын лауреатше лӱмым налын.

== Кӧ колен ==
''Тыгак ончо: [[:Категорий:25 Ага Кӧ колен]]''

== Калык пале ==
* '''Шнуй Епифанын кечыже'''. Тудын деч калык пожар деч аралаш йодын кумалын. Кугу тул деч пызле укшат арала – манын ӱшаненыт. Сандене пызле укшым капкаш, омсаш, окнаш кереденыт.

* [[Марий калык]]ын [[Марий йӱла|йӱла]]штыжат пызле аралтыш семын кучылталтеш. У пӧртым чоҥымо годым илыме кумдыкышто пызлым шындыман улмаш да тудым нигунамат руаш ок лий. Кугезына-влак тыгай калык палыланат ӱшаненыт: [[пызле]] чот шочеш гын – калыкын тазалыкше начарештеш, могай гынат кугу чер толын кертеш. 
{{commonscat|25 May}}

[[Категорий:25 Ага]]
