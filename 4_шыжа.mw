{{Шыжа}}
'''4 Шыжа''' — [[григориан кечышот]] почеш идалыкын 277-ше (кужемдыме ийлаште 278) кечыже. Идалык пытыме марте 88 кече кодеш.
== Пайрем-влак ==
* {{Флагификаций|Россий}} — Космический войскан кечыже палемдалтеш. 
* [[Файл:Earth flag PD.jpg|25px]] — [[Янлык]]-влак аралыме кечымат эртарат.
== Лӱмгече ==
Шыжа тылзын нылымше кечынже шке лӱмгечыштым Дмитрий, Иосиф, Иван, Константин, Даниил, Валентин, Владимир, Андрей, Агния-влак палемдат.
== Мо лийын ==
''Тыгак ончо: [[:Категорий:4 Шыжа Мо лийын]]''
* [[1925]] — [[Марий Эл писатель ушем|Марий кундемысе писатель-влакын]] икымше погынымаш [[Чарла]]ште эртен.

* [[1830]] — [[Керчь]] ола воктенысе Куль-Оба курганыште тошто склепым муыныт. Тиде – [[XIX]]-ше курымын ик эн кугу археологический находкылан шотлалтеш. 
* [[1957]] — [[Мланде|Мландын]] орбитышкыже икымше искусственный спутникым лукмо.
== Кӧ шочын ==
''Тыгак ончо: [[:Категорий:4 Шыжа Кӧ шочын]]''
* [[1930]] — Иван Степанович Гусев, партий пашаеҥ. [[Марий Тӱрек кундем]] [[Аимке]] ялыште шочын-кушкын. КПСС обкомын кокымшо, вара икымше секретарьжылан ыштен. Марий республикын гына огыл, Россий Федераций кӱшыл погынын депутатшылан сайлалтын.  
* [[1933]] — [[Гурий Иванович Лаврентьев]], шанче-филолог, [[филологий шанче доктор]], [[профессор]]. [[Морко кундем]] [[Семисола]]ште шочын-кушкын. Кӱшыл шинчымашым Марий кугыжаныш педагогик институтышто налын. 1974-ше ий гыч [[Марий кугыжаныш университет]]ыште [[руш йылме]] да литератур кафедрын доцентше лийын, туныктыш университетыштат туныктен, вара уэш университетышке пӧртылын. 100 наре шанче пашан авторжо. 
* [[1951]] — Валериан Иванович Денисов, Марий Элын сулло туныктыш пашаеҥже. [[Юлсер кундем]] [[Ӱлыл Азъял]]ыште шочын-кушкын. Ончычсо паша корныжо шочмо кундемласе школла дене кылдалтын. 1989-ше ийыште тудо кундемысе туныктыш пӧлкан  вуйлатышыже лийын, а 1992-шо ийыште туныктыш министр сомылымат шуктен. Умбакыже уэш шочмо кундемыш пӧртылын, 8 ий ончыч администраций вуйлатышын алмаштышыже сомылым шукташ шогалын.
* [[1955]] — Александр Сергеевич Давыдов, [[юрист]], Россий Федерацийын сулло юристше. Курыкмарий кундемыште шочын. 1982-шо ий гыч тудо [[Килемар кундем]]ын судьяжлан шогалын, вара Марий кӱшыл судышко куснен – вуйлатышыже лийын.
== Кӧ колен ==
''Тыгак ончо: [[:Категорий:4 Шыжа Кӧ колен]]''

== Калык пале ==
'''Кондратын да Ипатын кечыже'''. Тиде кечын чыла кугу пашам вораҥдараш тыршеныт. Пакчасе йыранлашке терысым луктыныт. Кас велеш гын кажне ешын устембалныже шульо пучымыш лийшаш улмаш.
{{commonscat|4 October}}

[[Категорий:4 Шыжа]]
