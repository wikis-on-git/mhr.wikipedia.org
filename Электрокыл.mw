'''Электрокыл''' ({{lang-ru|''Электросвязь''}}, {{lang-en|''Telecommunication''}})  — [[радиотолкын]], оптик-волокна кабель але электровоштыр гоч электро сигнал йӧн дене информаций колтымаш.
[[Файл:Téléphone Gower Bell CNAM-IMG 0564.jpg|thumb|Гауэр телефон, [[Париж]] оласе [[тоштер]]ыште.]]

== Кузе кыл ышталтеш ==
Йӱк, сӱрет, текст-влакым первичный электросигналыш савырат. Первичный электросигнал передатчик гоч вторичный электросигналыш савырна, тудым ынде кыл линий гоч колташ лиеш. Умбакыже, радиотолкын, оптик-волокна кабель але электровоштыр гоч вторичный электросигнал приемник деке миен шуеш. Вторичный сигнал-влакым приемник мӧҥгешла йӱк, сӱрет але текстыш савыра.

== Электрокыл тӱрлык-влак ==
Информаций тӱрлыкым кусарыме шот дене кызытсе электрокыл йӧн-влак кум турлыклан шелалтыт: йӱк, видео, текстым кусарыше-влак.

Кусарыме йӧн дене электровий, оптик, да радио- кыл-влакым палемдат.

Первичный сигнал-влак радамыш [[телефон]], [[йӱк]] вещаний, [[факс]], [[телевидений]], [[телеграф]] электрон сигнал-влак пурат.

[[Пӱртӱс]] йырвелыште шарлыме шот дене кыл линий-влак 
* спутник
* юж
* мландевалсе
* вӱдйымалсе
* мландейымалсе
-влаклан шелалтыт.
Информацийым колтышо/налше-влакын тарванылме шот дене стационар (ик верыште пыжыктыме) да мобил кыл-влакым палемдат.

== Сигнал-влак ==
Сигнал тӱрлык-влак коклаште ''аналог'' да ''электрон'' (цифровой) кылым ойырат. Аналог кыл — информацийым (мутлан, йӱкым але мутланымашым) чарныде колтымаш. Электрон (цифровой) кыл - цифре-влак гоч (дискрет формо) информацийым колтымаш. Кызытсе саманыште электрон кыл дене чӱчкыдынрак да чӱчкыдынрак пайдаланат, вет аналог сигнал-влакымат электрон сигналыш савыраш лиеш.
Аналог сигнал ({{lang-ru|''аналоговый сигнал''}}) - физик термин. Жапыште да пространствыште аналог сигналын вашталтмыже, мутлан напряжений вашталтмаш (але ток, частота, фазе да т.м.) ойлымым ончыкта. Сигналын шке параметр-влакше уло: кӱкшыт H (динамике диапазон), кумдык F (спектр кумдык), кужут T (сигналын шуйнымо жапше).
Сигналын {{comment|йоҥгытшым|объем}} V = FHT формуло дене шотлен луктыт.
Сигналым колтымо годым тудын йоҥгытшо вашталт кертеш. Вет сигнал шкежат тыгай вашталтыш гоч эрта:
* Ограничений.
* Трансформаций - икмыняр параметрым вашталтымаш. Ты годым йоҥгыт ок вашталт (тыге пластилин кубикым лаштырташ лиеш, но плотность ден нелыт параметр-влак огыт вашталт, сандене йоҥгытат ок вашталат). Тыге, колтымо жапым кӱчыкемдаш лиеш. Тидлан сигналын спектр кумдыкшым але динамике диапазонжым кугемдаш лиеш.
* Компандирований - кок процесс ты годым кая: компрессий (туртыктымаш) да экспандирований (кумдаҥдымаш). Колтышо велне сигналым икмыняр параметр дене туртыктат, налше велне - кумдаҥдат. Мутлан: айдемын ойлымыштыжо паузо-влак лийыт; туртыктымо годым паузо-влакым пӱчкын луктыт, пӱчмӧ файлым колтат, приемник палемдыме верыште паузо-влакым шке шындылеш.
[[Файл:Digital Communications Network.png|thumb|350px|Электрон кыл вапш]]

== Стандарт деке кондымаш ==
Кыл шотышто тӱнямдал стандарт-влак кӱлыт, вет кыл оборудований-влак (сото телефон-влак, мутлан) паша шотышто ваш-ваш келшышаш улыт. Кыл стандарт-влак шотышто икмыняр калык-влак кокласе организаций пашам ышта:
* Калык-влак кокласе Электрокыл ушем ({{lang-ru|''Международный союз электросвязи''}}, {{lang-en|''International Telecommunication Union''}}).
* Электрике да электронике инженер-влак Институт ({{lang-ru|''Институт инженеров электротехники и электроники''}}, {{lang-en|''Institute of Electrical and Electronics Engineers''}}).

Тыгак, стандарт-влакым чӱчкыдын электроникым ыштыше ончыл озанлык-влак палемдат да пеҥгыдемдат. Молышт почешышт каят.

[[Категорий:Интернет]]
