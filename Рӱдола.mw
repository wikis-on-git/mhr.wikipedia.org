'''Рӱдола''' ({{lang-ru|''столи́ца''}}) — [[кугыжаныш]]ын але административ чоҥымашын тӱҥ официал олаже. Эн чӱчкыдын тушто вуйлатыше, [[виктем]], кучем орган-влак верланат: кугыжаныш вуйлатышын резиденцийже ([[монарх]], [[президент]], [[губернатор]]), парламент, рӱдӧ министерстве-влак, рӱдӧ ведомстве-влак, [[Кӱшыл суд]]. Южгунам нине орган-влак тӱрлӧ олалаште верланат.

Тӱрлӧ жапыште тӱрлӧ эллаште рӱдолам кӱчык жаплан ойыреныт, южгунам рӱдолам ик ола гыч весыш кусареныт. Тыге пытартыш 50 [[ий]] жапыште икмыняр лу у рӱдола шочын.

Эн чӱчкыдын рӱдолалан эн кугу олам сайлат, но южгунам элыште кугурак ола-влакат вашлиялтыт.


Шуко гана кок але кум кугу ола коклаште рӱдола лӱм верч ӱчашымаш каен. Тыгай ӱчашымаш-влак тӱрлын мучашлалтыныт. Мутлан, Австро-Венгрийыште [[Вена]] ден [[Будапешт]] ола-влакым когыньек рӱдолалан сайлыме. Але ливийыште Триполи ден Бенгази ола-влакым рӱдолалан когыньек ойыреныт.

[[США]]-ште, мутлан, [[Филадельфий]] ден [[Нью-Йорк]] ола-влак кокласе ӱчашымаш деч вара келшеныт: у олалан негызым пышташ, [[ЮАР]]ыште - [[Йоханнесбург]] ден [[Кейптаун]] коклаште [[Претория]], [[Канада|Канадыште]] [[Торонто]] ден [[Монреаль]] коклаште [[Оттава]], [[Австралий]]ыште [[Сидней]] ден [[Мельбурн]] коклаште [[Канберра]], [[Бразилий]]ыште [[Сан-Пауло]] ден [[Рио-де-Жанейро]] коклаште [[Бразилиа]] да т.м.

== Марий Элыште ==
[[Марий Эл Республик]]ын рӱдолаже — [[Йошкар-Ола]]. Но рӱдолам сайлыме жапыште Марий кундемыште эн кугу олалан [[Козьмодемьянск]] ола шотлалтын. [[Юл]] [[эҥер]]ын серыштыже, торгаймаш корнылаште верланен. А Царевококшайск ола палыдыме, мӱндырнӧ верланыше маска лукылан шотлалтын. Но [[Моско]] олашке делегат семын лач Йошкар-Ола гыч [[айдеме]] лийын, тудак тиде ола вер мутым кучен, сандене Йошкар-Ола кызыт Марий Элын рӱдолаже улеш.

== Кылвер-влак ==
* [http://www.interfax.by/article/49998 Европо рӱдола-влакын рейтингышт (2009 ий): кӧ кугурак, шергырак да яндаррак.]
* [http://geo.1september.ru/articlef.php?ID=200700311 Рӱдола-влакым таҥастарымаш]

[[Категорий:Ола]]
[[Категорий:Кугыжаныш]]
[[Категорий:Рӱдола-влак|*]]
