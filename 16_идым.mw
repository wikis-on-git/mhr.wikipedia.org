{{Идым}}

'''16 идым''' (16 сентябрь) — [[григориан кечышот]] почеш идалыкын 259-ше (кужемдыме ийлаште — 260-шо) кечыже. Идалык пытыме марте 106 кече кодеш.

== Пайрем да памятный дате-влак ==
* {{Флагификаций|Россий}} — '''Секретарьын кечыже'''

== Лӱмгече ==
Ты кечын шке лӱмгечыштым Константин, Иван, Алексей да Ефим-влак палемдат. 

== Событий-влак ==
''Тугак ончо: [[:Категорий:Идым тылзын 16 кечысе событий-влак]]''

== Шочыныт ==
''Тугак ончо: [[:Категорий:Идым тылзын 16 кечынже шочшо-влак]]''
* [[1911]] — Алексей Николаевич Громов, Совет Ушем Герой. Шкеже тудо Советский район Кукмарийыште шочын-кушкын. Армийыш [[1942]]-шо ийыште каен. Изирак лейтенант курсым тунем лекме деч вара взвод командирлан шогалтеныт. [[Днепр]] эҥерым форсироватлыме годым тудын взводшо ик эн ончыч вончен, Алексей Николаевич ротымат атакыш нӧлтен. 12 гана сусырген. Сар пытымек, шочмо кундемышкыже пӧртылын: партий комитетыште, «Пӱнчер» колхозышто тыршен. 10 йочан ача лийын. Тудын лӱмжым [[У Роҥго|Советский]] посёлкын ик уремже нумалеш.
* [[1930]] — [[Галкин, Иван Степанович|Иван Степанович Галкин]], шанче пашаеҥ, филологий шанче доктор, профессор. Россий Федерацийын сулло шанче пашаеҥже. [[У Роҥго кундем]] [[Кожласола хутор]] ялыште шочын. Паша корныжо эн ончыч [[Марий шанче да шымлыше институт]] дене кылдалтын: тыште шанчыеҥ 22 ий вуйлатышыланат шоген. А вара [[Марий кугыжаныш университет]]ысе финно-угроведений институтын тӱҥ шанче пашаеҥжылан шогалын. Тӱҥ шотышто Иван Степанович историй грамматикым, лексикологийым, ономастикым келгынрак шымлен: мутерым чумырен. Суапле пашажлан «Знак Почёта» орден да ятыр чап танык дене палемдалтын. 
* [[1951]] — Геннадий Васильевич Петухов, мурызо, [[Марий Эл Республикын Калык артистше]]. Кужэҥер кундем Лопсолаште шочын. Чапым «Мари» лӱман ансамбльыште мурымыж годым налын. 1981-ше ий гыч тачысе кече мартеат талантан мурызо Искандаров лӱмеш капеллын солистшылан тырша. 
* [[1955]] — [[Ямбердов, Иван Михайлович|Иван Михайлович Ямбердов]], [[сӱретче]], Марий Элысе сымыктышын сулло пашаеҥже, Россий Федерацийын сулло сӱретчыже. Шочынжо тудо Юлсер кундем Чодраялыште. 1983-шо ий гычак тудо сӱрет сымыктыш фонд Марий пӧлкажын уста сӱретчыже лийын. Ятыр портрет да пейзажын авторжо. А «Сандалык», «Йошкар имне-влак», «Ӱшан», «Овдасола-92» да «Мӱкш отар» сӱретше-влаклан 1993-шо ийыште кугыжаныш премий дене палемдалтын. Иван Михайловичын пашаже-влакым [[Финляндий]]ысе, [[Венгрий]]ысе, [[Израиль]]ысе, [[Италий]]ысе, [[Эстоний]]ысе да [[Марий Эл|Элнан]] тӱрлӧ олаласе тоштерлаште ужаш лиеш. 
* [[1970]] — [[Владимир Кузьмич Иванов]], [[юрист]] да мер пашаеҥ. Шочынжо тудо [[У Торъял кундем]] Матвуй почиҥгаште. Кызыт [[Провой кундем|Провой]] рӱдерыште пашам ышта. Тӱрлӧ изданийлаште да «[[Марий Эл Радио]]штат» еҥ-влаклан правам умылтарыме сомылым вӱден шога.

== Коленыт ==
''Тугак ончо: [[:Категорий:Идым тылзын 16 кечынже колышо-влак]]''
* [[2013]] — [[Романов, Евгений Иванович|Евгений Романов]], [[руш]] [[серызе]], [[журналист]], [[Россий Журналист-влак ушем]]ын йыжъеҥже.

== Калык пале ==

{{commonscat|16 September}}

[[Категорий:16 идым]]
