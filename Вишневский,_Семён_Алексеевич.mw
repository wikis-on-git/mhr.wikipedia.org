'''Семен Алексеевич Вишневский''' (23 Ага [[1920]], [[Юлсер кундем]] Черкысола — [[29 Ага]] [[1990]]) — [[марий]] [[почеламутчо]].
==Ӱмыргорно==
[[Юлсер кундем]] Черкысола (кызыт Помар) ялысе йорло кресаньык ешеш шочын. 20 ияш годымжак Совет Армий радамыш ушнен да сарыштат кредалаш пернен. Лач тиде шучко жапыште тудо поэт семын чапланен. Паша корныжо тӱвыра  министерстве, «Пачемыш» журнал редакций, писатель ушем дене кылдалтын. Тудын коло утла книгаже марий да руш йылме дене лектын. Тушто Шочмо Эл, марий калык, пӱртӱс поянлык, пелед тӱзланыше кундемын сылнылыкыштым сӱретлен ончыктымо. Возымыжым украин, эстон, беларус, татар, венгр, болгар, финн, да моло калык-влакын йылмышкат кусарыме. Семён Вишневский – кугыжаныш премийын лауреатше, Марий республикын калык поэтше. 1969 ий гыч [[Марий Элын Калык писательже]]. 1983 ийыште [[С. Г. Чавайн лӱмеш кугыжаныш премийын лауреатше]] лийын.

== Савыктыме книгаже ==
# Фронтовой корно : почеламут-влак [Фронтовая дорога : стихи]. Йошкар-Ола, 1943. 80 с.
# Эрвел мардеж : почеламут-шамыч [Восточный ветер : стихи]. Йошкар-Ола, 1944. 60 с.
# Чапле корно: очерк [Славный путь]. Йошкар-Ола, 1948. 16 с
# Мемнан мурына : поэма ден почеламут-шамыч / С.Вишневский, М.Чойн, В.Иванов [Наша песня : поэма, стихи].Йошкар-Ола, 1949. 112 с.
# Ик олаште : ойлымаш-влак. [В одном городе : рассказы]. Йошкар-Ола, 1955. 68 с.
# Шÿм гыч шÿмыш : почеламут, муро ден поэма-влак. [От сердца к сердцу : стихи, песни, поэмы]. Йошкар-Ола, 1957. 128 с.
# Тыйын лÿмеш: почеламут-влак [В честь тебя : стихи]. Йошкар-Ола, 1962.88 с.
# Ош йÿксö: повесть// Ончыко. 1961. № 6. С. 24—36; 1962. № 1. С. 11-24.
# Йöратем : почеламут, муро-влак., повесть [Люблю : стихи, песни, повесть]. Йошкар-Ола, 1964. 72 с.
# Митяй ден Витяй : легенда ден поэма [Митяй и Витяй : легенда и поэмы]. Йошкар-Ола, 1968. 68 с.
# Ӱшанем : почеламут, поэма, муро [Верю : стихи, поэма, песни]. Йошкар-Ола, 1970. 184 с.
# Рвезылык сем : почеламут книга [Песни молодости : кн. стихов]. Йошкар-Ола, 1973. 168 с.
# Шулдыран муро : почеламут-влак. [Крылатая песня : стихи]. Йошкар-Ола, 1983. 176 с.
# Шарналтыме муро : лирика, мыскара, поэма [Песни воспоминания : лирика, юмор, поэма]. Йошкар-Ола, 1990. 256 с.
# Ачий титакан огыл: повесть ден ойлымаш, шарнымаш-влак. [Отец не виноват: повесть, рассказы, воспоминания]. Йошкар-Ола, 1995. 176 с.
# Вес тыгайым от му...: почеламут-влак // Ончыко. 1995. № 5. С. 139— 141.

==Фото-влак==
[[File:Алеко Юзыкайн ден Семен Вишневский - 23.05.1980.jpg|thumb|Семен Вишневскийым "Ямде лий" газетын тӱҥ редакторжо юбилей дене саламла (23.05.1980 ий]]

==Кылвер-влак==
* [http://aboutmari.com/wiki/%D0%92%D0%B8%D1%88%D0%BD%D0%B5%D0%B2%D1%81%D0%BA%D0%B8%D0%B9,_%D0%A1%D0%B5%D0%BC%D0%B5%D0%BD_%D0%90%D0%BB%D0%B5%D0%BA%D1%81%D0%B5%D0%B5%D0%B2%D0%B8%D1%87 Семен Вишневский нерген рушла]
[[Категорий:Марий почеламутчо-влак]]
