{{Шыжа}}

'''3 шыжа''' (3 октябрь) — [[григориан кечышот]] почеш идалыкын 276-шо (кужемдыме ийлаште — 277-ше) кечыже. Идалык пытыме марте 89 кече кодеш.

== Пайрем да памятный дате-влак ==
* {{Флагификаций|Россий}} ОМОН-ын кечыже.
* Есенинын поэзий кечыже. Сергей Есенинын шочмо кечыже лӱмеш эртаралтеш.

== Лӱмгече ==
Шыжа тылзын кумшо кечынже шке лӱмгечыштым Фёдор, Александр, Василий, Иван, Илларион, Михаил да Олег-влак палемдат.

== Событий-влак ==
''Тугак ончо: [[:Категорий:Шыжа тылзын 3 кечысе событий-влак]]''
* [[1782]] — Екатерина Вторая кугыжа равноапостольный князь Владимир лумеш орденым ышташ палемден.
* [[1903]] — SOS сигналым шонен луктыныт. Но ожно тудо кугу тенызлаште энгекыш логалше-влакын гына полышым йодмо сигналлан шотлалтын. Кызыт тудо кумдан кучылталтеш.
* [[1990]] — ФРГ ден ГДР ушненыт. Тиде кечын немыч калык Германийын икоян улмо кечыжым палемда. 

== Шочыныт ==
''Тугак ончо: [[:Категорий:Шыжа тылзын 3 кечынже шочшо-влак]]''
* [[1937]] — Леонид Васильевич Полушин, озанлык вуйлатыше, Россий Федераций ял озанлыкын сулло пашаеҥже. Шкеже тудо [[У Торъял кундем]] гыч. Тиде уста пашаеҥ 34 ий Советский кундемысе «За мир» колхоз вуйлатышылан пашам ыштен. Россий Федераций кугыжаныш погынын депутатше лийын. Суапле пашажлан «Знак Почёта» орден дене палемдалтын.
* [[1937]] — Лев Иванович Ятманов, [[журналист]] да литератор палемда. Паша корныжо марий телевиденийыште тӱҥалын, вара «[[Молодой коммунист]]» газетыште, «[[Пачемыш]]» журнал редакцийыште шуйнен. Лев Иванович утларак ялысе илыш, тӱвыра паша нерген возен. «Сентябрьские звёзды», «Новый дом», «Четвёртый пассажир» книга-влакын авторжо. Писатель да публицист-влак ассоциацийын чолга еҥже.
* [[1955]] — Олег Терентьевич Токтаулов, тазалык аралтыш пашаеҥ. Шочынжо тудо [[Шернур кундем]] [[Товарнур]] ялыште. [[1979]]-ше ий гыч республикысе тӱҥ эмлыме верыште тыршен, хирургий пӧлкан вуйлатышыжат лийын. Тыгак Олег Терентьевич калыкыште уста [[сӱретче]] да кидмастар семын шарнымашеш кодын.
* [[1959]] — [[Степанова, Ираида Александровна|Ираида Александровна Степанова]], тӱвыра да мер пашаеҥ, почеламутчо, тӱрлызӧ, амалкалче. [[Кужэҥер кундем]] [[Визым]] ялыште шочын. Йошкар-Оласе йочасадыште икмыняр ий пашам ыштыме деч вара, «Радуга» йоча клубышто тыршен. 10 ий ончыч оласе «[[Марий ушемын]]» чолга еҥже лийын. Ираида Алексадровнан ик эн йӧратыме пашаже – тӱрлымаш. «Марий тӱр» календарьын авторжо. Лач тудын ойжо почеш «Марий вургем пайремым» эртараш тӱҥалме. Сылнымут аланыштат Ираида Шымакшанын лӱмжӧ палыдыме огыл: «Мутшер» да шукерте огыл лукмо «Сай ма!» муторлаҥге-влакын авторжо. Шукерте огыл тудын чумырымо «Кӱсото» книгаже калык коклаште кугу пагалымашым сулен.

== Коленыт ==
''Тугак ончо: [[:Категорий:Шыжа тылзын 1 кечынже колышо-влак]]''
* [[1994]] — [[Пенгитов, Николай Тихонович|Николай Тихонович Пенгитов]], [[марий]] [[йылмызе]], [[шанчызе]], [[туныктышо]], [[шанче кандидат|филологий шанче кандидат]] (1951), [[профессор]] (1962), [[РСФСР-ысе шанчын сулло пашаеҥже]] (1974), [[Марий АССР-ысе шанчын да техникын сулло пашаеҥже]] (1956), Финн-угор ушемын йотэлысе йыжъеҥже.

== Калык пале ==
'''Астафийын кечыже.''' Тиде кечын игече леве шога гын, лум варарак возеш – маныныт. Ожно тиде кечым мардежвакшым кучышо-влак чот вученыт, мельник-влак кугу пайремым ыштеныт.
 
{{commonscat|3 October}}

[[Категорий:3 шыжа]]
