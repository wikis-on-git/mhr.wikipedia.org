[[File:Palantai.jpg|thumb|Иван Степанович Палантай]]
{{Палыме еҥ
 |лӱм              = Иван Степанович Ключников-Палантай
 |оригинал лӱм   = Палантай Сапан Йыван
 |сӱрет          = Palantai.jpg
 |сӱретын лопкытшо           = 250px
 |возымаш          = Самырык Иван Ключников
 |шочмаш дене лӱм = Ключников Иван Степанович
 |тыршымаш алан = [[семлызе]]
 |шочын    = 24.04.1886
 |шочмо вер   = [[Провой кундем]] Какшамарий ял
 |гражданство      = [[Россий империй]], [[Совет Ушем]]
 |подданство       = 
 |колен      = 11.06.1926
 |колымо вер     = [[Моско]]
 |ача             = 
 |ава             = 
 |пелаш           = 
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Иван Степанович Ключников-Палантай''', марла — '''Палантай Сапан Йыван''' ([[24 Вӱдшор]] [[1886]], [[Провой кундем]] Какшамарий ял — [[11 Пеледыш]] [[1926]], [[Моско]]) — [[марий]] [[семлызе]], профессионал марий музыклан негызым пыштыше еҥ.

===Илышкорно===
Иван Палантай [[1886]] ий [[24 Вӱдшор]]ышто [[Провой кундем]]ысе Какшамарий ялеш шочын. 
[[Озаҥ]] оласе сылнысем училище пеленсе регент-влакым ямдылыше курсым [[1909]] ийыште да Петербургысо Придворный капелла пеленсе дирижор-влак курсым [[1915]] ийыште тунем пытарен. Тыгак [[Моско]] консерваторийыште тунемын.

[[1909]]-[[1915]] Палантай Пермь губернийысе Усолье да Лысва олалаште ила да пашам ышта. 

[[1918]] ийыште Чарлаш (Краснококшайскыш) пӧртылеш, учитель семинарийыште мурымашым да музыкым туныкта.

Палантайын Краснококшайск педтехникум пелен чумырымо хоржо [[1923]] ийыште Совет Российысе хор Олимпиадыште лийын да кӱкшӧ мастарлыкым ончыктен: Пятницкийын хоржо деч вара кокымшо верым сеҥен налын.

[[1925]] ийыште Марий автоном велын 5-ияш лӱмгечыжым пайремлаш чот ямдылалтыныт. Палантай 180 еҥан хорым пайремыште мураш ямдылен. 

Айо концерт [[1926|1926]] ийын [[1 Ӱярня|1 ӱярняште]] эртен, тушто Палантайын пайремлан лӱмын возымо "Йывырте" мурыжо йоҥген.

Палантай шуко оҥай хор произведенийым возен да ятыр марий калык мурым хорлан келыштарен: "Йывырте", "Мурызылан","Куаныме муро", "Кӱсле" да молат. 

Чот нелын черланымыжлан кӧра Палантай [[11 Пеледыш]] [[1926]] ийыште Москошто колен. Иван Степановичым Ваганьковский шӱгарыште тоеныт. 1972 ийыште колоткажым Йошкар-Олаш конденыт да Туруновский шӱгарште угыч тоен пыштеныт.

==Кушеч {{comment|шылтыме лӱмжӧ|псевдонимже}} лектын==
Шымлызе-влак кок умылтарымашым пуат. Иван Степановичын йӧратыме туныктышыжо Бобров лийын. А тудыжын кочаже Палантай лӱман лийын. Иван Степанович шке туныктышыжым пагален, шарнен, тудын тукымлӱмжым налын. А весышт Палантай псевдонимым, {{comment|семлызе|композиторын}} кугезе тукымжо дене умылтарат.

==Негыз==
* "Марий Эл" газет, 26.04.2004, 25.04.2006.
==Тыгак ончо==
* [[И.С.Палантай лӱмеш тӱвыра да сымыктыш колледж]]
[[Категорий:Марий семлызе]]

[[ru:Палантай, Иван Степанович]]
