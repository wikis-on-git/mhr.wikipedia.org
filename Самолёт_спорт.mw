[[Файл:ЯК-влак.JPG|200px|thumb|Кӱшыл пилотаж таҥасымаш]]
'''Самолёт спорт''' — технике дене кылдалтше [[Спорт тӱрлык-влак|спорт тӱрлык]]. Спорт арвер семын [[самолёт]] кучылталтеш. [[Авиаспорт]] радамыш пура.
Кок кугу категорийлан пайлалтеш:
# Писылык, кӱкшыт, тораш чоҥештыме, чоҥештыме кужут, нолталтмаш писылык, нелыт кугытым нӧлтымӧ шотышто самолёт-влак кокласе таҥӓсымаш, да авиаций рекордым шындымаш.
# 1-2 веран спорт да тунемме самолет дене кӱшыл пилотаж, маршрут почеш чоҥештымаш (авиаралли) да самолетым мландыш волтымо мастарлык шотышто спорт таҥасымаш.
Тиде спорт тӱрлык дене Российыште спорт чап лӱм-влакым пуедат (кумшо гыч икымше марте спорт разряд-влак, спорт мастер кандидат, спорт мастер, калык-влак кокласе кӱкшытан спорт мастер, сулло спорт мастер). Кызыт самолёт-спортын тыгай дисциплиныже-влак шарленыт:
* кӱшыл пилотаж таҥасымаш;
* авиаралли;
* ӱчашен чоҥештылмаш;
Российыште уло Российысе самолет спорт Федераций, тудо таҥасымаш-влакым эртара, Российын чумыр командыжым чоҥа. Тӱҥ шотышто поршнян самолет дене кӱшыл пилотажым ончыктымо шотышто пашам ышта.

== Тыгеак ончо ==
* [[Валерий Чкалов]]
