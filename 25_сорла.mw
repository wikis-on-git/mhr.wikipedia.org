{{Сорла}}
'''25 Сорла''' — [[григориан кечышот]] почеш идалыкын 237-ше (кужемдыме ийлаште 238) кечыже. Идалык пытыме марте 128 кече кодеш.
== Пайрем-влак ==
== Лӱмгече ==
Сорла тылзын коло визымше кечынже Александр, Капитон, Фотий – влакын лӱм кечышт.
== Мо лийын ==
''Тыгак ончо: [[:Категорий:25 Сорла Мо лийын]]''
* [[1917]] — [[Ӱжара|«Ӱжара»]] газет лекташ тӱҥалын.
* [[1479]]-ше ийыште Москосо Кремльын Успений черкыжлан шнуй шӱлышым пуртеныт.
* [[1930]]-шо ийыште «Георгий Седов» лӱман ледокол Йӱдвел мландын касвел серышкыже миен шуын. 
* [[1997]]-ше ийыште «Культура» кугыжаныш телеканалым почыныт. 
== Кӧ шочын ==
''Тыгак ончо: [[:Категорий:25 Сорла Кӧ шочын]]''
* [[1936]] — Валентин Иванович Анцыгин, йӧнозанлык вуйлатыше. Шкеже [[Угарман вел]] гыч, но паша вержым марий кундемыште муын: ятыр ий Йошкар-Оласе полурпроводник прибор заводышто контролёрлан тыршен. 1981-2000-шӧ ийлаште «Фарбиомаш» ушемын вуйлатышыже лийын. Тудын пашажым кӱкшын акленыт: «Знак Почёта» орден да кугыжаныш чап танык дене палемденыт.
* [[1938]] — [[Борис Алексеевич Александров]], [[режиссёр]], [[онаеҥ]] да [[спорт]] пашаеҥ. Тудын шочмо верже – [[Свердлов вел]] [[Красноуфим кундем]]ысе Тавра ял. Тӱвыра пашаштат кугу пагалымашым сулен: тудым талантан режиссёр семын палат.  
* [[1946]] — [[Екатерина Ивановна Ярденко]], [[режиссёр]]. 20 ий утла тиде талантан режиссёр [[Йошкар-Оласе курчак театр]]ыште пашам ыштен. Суапле пашажлан Марий республикысе сымыктышын сулло пашаеҥже лӱм дене палемдалтын.
* [[1939]] — [[Валентина Николаевна Добрынина]], тӱвыра да мер пашаеҥ, Марий Элысе тӱвыран сулло пашаеҥже. Шочынжо тудо пошкудо [[Татарстан Республик]] Элнет ялыште. Валентина Николаевна кумдан чапланыше «Вис-вис» вокал ансамбльым чумырен. Оршанка кундем кӧргысӧ мер пашаштат тиде чолга ӱдырамашын надырже моткоч кугу: кундемысо «Мари ушемын» вуйлатышыжланат шогалын. 
== Кӧ колен ==
''Тыгак ончо: [[:Категорий:25 Сорла Кӧ колен]]''

== Калык пале ==
'''Фотян кечыже.''' Ожнысек ты кечын имне кичкыме ӱзгарым тергеныт да ачаленыт. Игече ояр шога гын, чодыраште ош поҥго сайын кушкеш.
{{commonscat|25 August}}

[[Категорий:25 Сорла]]
