'''Иликбаев Василий Михайлович''' ([[1953]]-[[2013]]) — [[Пошкырт Эл]], [[Пӱрӧ кундем]]ысе марий прозаик, мер пашаеҥ да ял озанлыкыште кугу специалист — районысо тӱҥ ветеринарный врачын олмештышыже лийын. Шуко заметке ден статьяже районысо «Победа» газетыште печатлалтын, «Тихий брод» лӱман роман-эссе книгаже кок изданий дене лектын. Фольклорист семын "Марий калык муро ден такмак-влак", «Руш пӱртӱспале» [[книга]]-влакым ямдылен, эрвелмарий сӱанын сценарийжым серен, но печатлен луктын шуктен огыл - ӱмырлугыч трагически колен. Мер пашаште [[1989]] ий гыч колымешкыже Пӱрӧ «Марий ушемын» правленийыштыже шоген, Марий Калык Погынын делегатше лийын. Илен Пӱрӧ район Курыш ялыште, йырге кундемыште эше уста пакчазе да мӱкшызӧ семын палыме улмаш да тусо калык коклаште пеш кугу авторитетан лийын. Курыш ялыште, тудын илыме Ятап уремыште уремын лӱмжӧ да тушто писатель В. М. Иликбаевын илымыже нерген палдарыше табличкым пижыктыме.

[[Категорий:Марий серызе-влак]]
