Кожлаял Марий-Турек район Малинкино селасе администрацийыш пура .

Рушлаже Козлоял-Сюба. Сысоево деч 7 меҥге тораште верланен. Ялын лӱмжӧ Кожла коклаште Сюбинка (Сӱвӧ) эҥер воктене верланен. Негызым 19-ше курымышто пыштыме. Легенда почеш тиде верышке кум изак-шольяк илаш кусненыт. 1905-ше ийыште 47 суртышто 270 еҥ илен гын, 2000-ше ийлан 15 ен гына ила.

1929-ше ийыште «1 Май» колхозым почмо. Тӱрльӧ ийлаште председательлан Новиков, Иванова, Османов, Шарнин, Ремизов пашам ыштеныт.

Кугу Отечественный Сар тӱҥалмеке, ял гыч фронтыш 37 еҥ каен, 23 еҥ пӧртылын огытыл. Сар деч вара ял «Урал» колхозын составышкыже пурен. Кызыт «Октябрьский» совхозышто шотлалтеш. Колхоз-влакым ушымеке, ял калык вес вере илаш кусненыт.

Пурлыклан: Сӱвӧ эҥер, верысе пӱртӱс шотлалтыт.
