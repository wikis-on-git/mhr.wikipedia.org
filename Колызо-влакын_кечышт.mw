[[Файл:Колызо-влакын танасымаш.JPG|thumb|right|250px|Колызо-влакын таҥасымашышт. Угарман.]]
[[Файл:Колызо-влакын пайремышт.jpg|thumb|right|250px|Колызо-влак]]

'''Колызо-влакын кечышт''' [[Сӱрем]] тылзын кокымшо рушарнян эртаралтеш. Совет Ушемын Кӱшыл Каҥаш Президиумын кӱштыкшӧ почеш [[1968]] ийын [[1 Кылме|Кылме тылзын 1 кечынже]] тиде кечым пайрем семын палемденыт.
== Эртымгорно ==
Россий мландыште шуко [[эҥер]], [[ер]], [[пӱя]] уло. [[Колызо]]-влакат эре лийыныт, но лач совет жапыште [[Кол кучымаш (паша)|колызо-влакын пашашт]] чот шарлен. Совет Ушемын южо регионлаштыже кол кучымаш тӱҥ озанлыклан шотлалтын. Шуко калык тиде пашаште тыршен, сандене колызо-влакым ушышо пайремым шонен лукмо.

== Пайрем нерген ==
Тиде кечын колызо бригаде-влак ваш-ваш таҥасат. Колым эҥыр дене кучат. Сеҥыше-влакым тӱрлын палемдат: эн кугу, эн изи колым кучымылан; эн шуко, эн шагал кучымылан, да т.м.
Тиде кечын колызо-влак эҥер да ер-влак серыште погынен, колым кучат, пайремлат. Тиде кечын колызо-влакым саламлаш лиеш. [[Совет Ушем]] шаланыме дене пайрем [[Россий]]ыште шарлен. Колызо-влакын кечыштым [[Украина|Украиныштат]] пайремлат. Кызыт пайрем лӱмеш открытке, сувенир да моло пӧлек-влакымат муаш лиеш.
Тиде пайрем колызо-влакым ийгот, [[пӧръеҥ]]/[[ӱдырамаш]] улмо дене, ок пайле. 
Совет Ушемыште колызо-влакын кечыштлан урем, стадион концерт-влак эртаралтыныт. [[Мурманск]] ола колым кучышо флот пашаеҥ-влакын кидышт дене чоҥалтын, сандене колызо-влакын кечышт Мурманск олаште Ола Кече семын пайремлалтеш.

== Тыгак ончо ==
* [[Кол]]
* [[Кол кучымаш]]
* [[Кол кучымаш (паша)]]
* [[Колызо]]

[[Категорий:Пайрем-влак]]
