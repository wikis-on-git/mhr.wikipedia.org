[[Файл:Christel Pascal 01.jpg|250px|thumb|Спортъеҥ ӱлыкӧ волымо годым]]
== Модмаш нерген ==

Курык вуй гыч ӱлыкӧ, лум валчын спортсмен ече дене вола. Корнын кужытшо – 500 метр марте.  Корно мучаш марте кок тоя дене капкам ыштен шогалтыме.  Спортсмен ече дене корно почеш мунчалтышаш, да лач тиде капка гоч эртышаш. Иктаж могай капкам кода гын – таҥасымаш гыч тудым кораҥдат.  Волымо годым спортсмен шагатыште 40 меҥге марте писылыкым поген кертеш.

== Эртымгорно ==

[[1767]] ийыште  [[Норвегий]]ыште оҥай таҥасымаш эртен.  Ечызе-влак курыкышто погыненыт. А курык йыр, курык вуйыштыжат, пушеҥге шогеныт. А могай еҥ чак шогышо пушеҥге кокла гоч курык гыч мунчалтен волен кертеш, да эше ты годым ечыжым ок шалате, да ок сусырго гын  – тудо призым налеш.  Тудо жапыште, ече-шамыч курык да тыглай ечылан шелалтын огытыл. Да  курык гыч мунчалтымашыжат тудо жапыштак веле шыҥдаралташ тӱҥалын, Норвегийын кечывалвелыныже, Телемарк манме верыште. Иктаж шӱдӧ ий эртымеке, тушто икмыше курык-ече клубым чоҥеныт. Христиания олаште (кызыт Осло ола). Тудо жапым мыланна аралалтше термин-влак шарныктат: мутлан савырнымаш-влакым «телемарк» да «Христиания» лӱмдат.

Такшым южо специалист-влак тиде ойлымаш дене огыт келше. Молан манаш гын курыкече дене таҥасымаш [[Альп]] курыклаште эрташ тӱҥалыныт. Туге гынат [[1905]] ий гыч гына.  А эртыше курымын 30-шо ийлаштыже тиде спорт тӱрлык дене тӱнямбалсе таҥасымаш-влак эртат.

== Тӱрлык-влак ==

Слаломын икмыняр тӱрлыкшӧ уло:
* [[Кугу слалом]], тудым йот элысе ылмылаште Слалом-гигант лӱмдат. Тиде таҥасымашыште корнын кужытшо кум меҥге марте шуйнен кертеш. 
* Спортсмен ече олмеш [[лумоҥам]] (сноубордым) чия гын – тиде вес слалом лиеш. Тыште спортсменым ечызе огыл, сноубордист лӱмдат. Тиде спорт тӱрлык дене Россий кӱкшытысӧ таҥасымаш-влак [[Ханты-Мансийск]] олаште эртат.

[[Категорий:Спорт]]
[[Категорий:Спорт тӱрлык-влак]]

[[bs:Slalom]]
[[da:Slalom]]
[[de:Slalom]]
[[en:Slalom skiing]]
[[et:Slaalom]]
[[fi:Pujottelu]]
[[fr:Ski alpin#Slalom]]
[[hr:Slalom]]
[[is:Svig]]
[[it:Slalom]]
[[ja:回転 (スキー)]]
[[nl:Slalom (ski)]]
[[no:Slalåm]]
[[pl:Slalom specjalny]]
[[pt:Slalom]]
[[ru:Слалом (горнолыжный спорт)]]
[[sv:Slalom]]
[[uk:Слалом]]
