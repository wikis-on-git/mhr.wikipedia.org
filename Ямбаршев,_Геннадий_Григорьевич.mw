'''Ямбаршев Геннадий Григорьевич''' 1950 ий 27 апрельыште Киров область Тужа районысо Пач-Югунур ялеш шочын. Вятско-Полянский районысо 1-ше №-ан Краснополянский кыдалаш школым пытарымек, слесарьлан, экскаваторын машинистшылан ыштен, юж-десант войскаште служитлен. 1987 ийыште Н.К. Крупская лӱмеш МГПИ-н историй факультетшым пытарен. 1988 ий гыч республикысе туныктымаш системыште ыштен: 19-ше СПТУ-што пашалан туныктымаш шотышто мастер, директорын туныктымо да воспитатлыме паша шотышто алмаштышыже, Медведевысе 1-ше №-ан кыдалаш школын директоржо, РМЭ-се Туныктыш министерствын пӧлка начальникше, Медведево район администраций вуйлатышын алмаштышыже, технологический колледжын директоржо лийын. 

Г. Ямбаршевын икымше ойлымашыже 1976 ийыште Медведево район газетыште лектын. Ик гана веле огыл “Сылнымут шыже” семинар-каҥашыште лийын. “На тихой улице” лӱман икымше ойлымаш-влак сборникше 1982 ийыште лектын. Тӱшка сборниклаште, “Дружба” альманахыште, “Ончыко” журналыште савыкталтын. Кок книгаже - “Власть и кровь” ден “Афганский след” - сылнымутан да документ негызан улыт.

“За преобразование Нечерноземья РСФСР” медаль (1979), ВЛКСМ ЦК-н “Шӧртньӧ парча” знакше (1980), “Идалыкысе директор“ знак (2006), “Качествын отличникше” знак (2007) дене наградитлалтын. “РМЭ образованийын сулло пашаеҥже” (2005), “СПО-н почётан пашаеҥже” чап лӱм дене палемдалтын.

== Тӱҥ произведенийже-влак ==
* На болоте : рассказ // Дружба. Йошкар-Ола, 1978. С. 176—179.
* Возвращение : рассказ // Дружба. Йошкар-Ола, 1979. С. 130—136.
* Если корни дерева сильные : очерк // Обновители земли марийской. Йошкар-Ола, 1980. С. 37—60.
* На мосту : рассказ // Дружба. Йошкар-Ола, 1981. С. 114—119.
* На тихой улице : повесть и рассказы. Йошкар-Ола, 1982. 112 с.
* Трудные всходы : повести и рассказы. Йошкар-Ола, 1985. 176 с.
* Власть и кровь : повести. Йошкар-Ола, 1996. 176 с.
* Афганский след: повесть. Йошкар-Ола, 1998. 80 с.
* На мосту : рассказ // Русское слово Марий Эл. Йошкар-Ола, 2004. С. 260—265.
* Реальная виртуальность: повесть // Ончыко. 2005. № 4. С. 148—163 ; №5. С. 130—166.
* Игры с совестью : повесть // Дружба. Время пить херши... Йошкар-Ола, 2007. С. 173—225.
* Удары ниже пояса : повесть // Ончыко. 2008. № 6. С. 114—151.

== Марлаш кусарыме ==
* Кас уна : ойлымаш / пер. Ю. Артамонова // Ончыко. 1983. № 6. С. 60—65.
* Афган йошкын : повесть / пер. Г. Пирогова // Ончыко. 1999. № 8. С. 31—83.

== Илышыже да творчествыже нерген литератур ==
* Красноперов А. Добрые всходы // Мар. правда. 1983. 17 апр.
* Ятманов Л. Свет детства — добрый свет // Мол. коммунист. 1983. 13 янв.
* Зайниев Г. Пашазын мурсаскаже // Марий коммуна. 1983. 15 февр.
* Ятманов Л. Трудные всходы творчества // Мол. коммунист. 1985. 20 авг.
* Ятманов Л. Геннадий Ямбаршев : работа на совесть // Молодежный курьер. 2000. 4 мая.
* Краткая биогр. справка // Русское слово Марий Эл. Йошкар-Ола, 2004. С. 260.
* Камалетдинова Л. «Идалыкын директоржо» Йошкар-Олаште ила // Марий Эл. 2006. 3 нояб.
* МБЭ. Йошкар-Ола, 2007. С. 421.

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 734-735.]
