[[Файл:Tiutchev.jpg|thumb|Фёдор Тютчев]]

'''Тютчев Фёдор Иванович''' ([[5 Теле|5 теле]] [[1803]] — [[27 Сӱрем|27 сӱрем]] [[1873]])

Кумдан палыме руш поэт, дипломат. [[Мӱнхен|Мӱнхеныште]], Туриныште илен, Гейне, Шеллинг дене палыме лийын. Литератур илышыште моло дене пырля лийын огыл да шкенжым литераторлан шотлен огыл.

400 наре почеламутшо аралалт кодын, шукыж годым тудо [[Россий]] нерген воза. Тютчевын икымше почеламутшовлак [[XVIII курым|XVIII курымын]] йӱлаж дене шочыныт. [[1840 ийла|1830-шо ийлаште]] тудын почеламутышо [[романтизм]] шӱлыш дене авалтын. Тудо [[философий]] лирикым тарватен, тудын тӱҥ темыже айдемын пӱрымашыже, пӱртӱс нерген шонкалымаш. 1840-ше ийлаште икмыняр политик материалым воза, тушто Россий да Касвел эл коклаште вашкылым тарвата. [[1850 ийла|1850-ше ийлаште]] йӧратымаш лирика ылыжеш, тудо йӧратымашым шукыж годым туткар дене таҥасытара. Тиде пагытысе почеламут-влакым «Денисьева циклыш» чумырымо, молан манаш гын, почеламут-влакым шке йӧратыме еҥгаже Е. А. Денисьевалан пӧлеклен. [[1860 ийла|1860]]-[[1870 ийла|1870-ше ийлаште]] Тютчевын усталыкыштыже политик почеламут-влак ончылно лийыныт.

Ик эн кумдан палыме почеламут «Silentium!» — шып лияш ӱжмаш. Автор ойган палемда, ик айдеме вес еҥым нигунамат раш умылен огеш керт. Тютчевын почеламут корнылаже шукыж годым афоризмышке савырненыт: «Каласыме шонымаш шоя улеш», «Уш дене Российым умылаш огеш лий» да «Мыланна огеш кӱл мужедаш, кузе мемнан мутна шергылтеш».

[[Категорий:Руш серызе|Тютчев, Фёдор Иванович]]

[[el:Φιόντορ Τιούτσεφ]]
