{{Палыме еҥ
 |лӱм               = Александр Речкин
 |оригинал лӱм   = Александр Сергеевич Речкин
 |сӱрет          = Александр Речкин.jpg
 |сӱретын лопкытшо           = 200px
 |возымаш          = 
 |шочмаш дене лӱм = 
 |тыршымаш алан = [[мурызо]]
 |шочын    = 8 Сорла, 1980
 |шочмо вер   = Марий Эл, Курыкмарий кундем
 |гражданство      = [[Россий]]
 |йоча-влак             = Александр эрге
 |чап пӧлек да премий = [[Олык Ипай лӱмеш премий]]ын лауреатше
 |сайт             = 
 |Commons          = 
}}

'''Речкин Александр Сергеевич''' ([[1980]] ий [[8 Сорла]] тылзе ) — [[марий]] мурызо, рушлаат мура. [[Олык Ипай лӱмеш премий]]ын лауреатше. Икымше профессионал марий видеоклипым ыштен, марий [[мурызо]]-влак коклаште икымше лицензийан соло DVD-дискше лектын. 

== Еш ==
Музык ешыште шочын. [[Ача]]же Речкин Сергей Владимирович [[Йошкар-Ола]]ште кумдан палыме баянист, [[У Торъял кундем]]ыште шочын, [[ава]]же [[Речкина, Ангелина Сионьевна|Ангелина Сионьевна]] [[сымыктыш]] школын директоржо, [[Курык Марий кундем]] гыч. Сергей Владимирович ден Ангелина Сионьевна музык училищыште пырля тунемме годым палыме лийыныт, тунемын пытарыме деч вара ешым чумыреныт. Кужерысе музык школышто туныктеныт. Икымянр жап гыч Александр шочын. Речкинмыт еш Йошкар-Олаш пӧртылын, аваже йочасадыште, ачаже «Гармонь» ансамбыльште пашам ышташ тӱналын, вара «Калинушка» калык коллективым да Пелевӱдышӧ заводын хоржым вуйлатен. 

Изинек Сашам да ешыште моло ишкыве-влакымат (шольыжо Сергей да шӱжарже Надежда) музык деке, сценыште шкем кучаш кумылаҥденыт. 
2000-ше ийлаште Александрын эргыже шочеш. Эргылан Саша лӱмым пуымо. Александр шкеже Нижневартовск олашке илаш кусна, тушто тӱвыра аланыште тырша, южгунам [[Марий Эл]]ыште, [[Пошкырт Эл]]ыште концертлаште шуаралтеш.

== Тунемме паша ==
[[1987]] ийыште Александр 2 номеран школышто шинчымашым погаш тӱҥалын, туштак рвезе шкенжым усталык шотышто талын ончыктен. 

[[1990]] ийыште Александр 18 номеран эксперимент школ-комплексыште, кызыт {{comment|туныктыш|образований}} рӱдерыште, шинчымашым погаш тӱҥалын. Аваже тыште эн ончыч музык школышто завуч, а вара вуйлатыше лиеш. Тиде школышто Александрын ачаж ден аваже Сашан классше негызеш «Узоры» фольклор ансамбльым чумырат. Ансамбль «Пампалче» фольклор конкурсышто лауреат лийын, а Саша шкет мурымыж дене гран-прим сеҥен. Тыгак Александр «Хрустальный башмачок» телевиденийысе конкурсышто мурен, лауреат лийын. 

Школым пытарымеке, Александр Речкин [[1997]] ийыште Марий Кугыжаныш педагогик институтын историй-филологий факультетыштыже тунемаш тӱҥалын, тидын дене пырля тӱвыра да сымыктыш колледжыш эстада пӧлкаш пурен. [[Влад Николаев]], [[Эльвира Попова]], [[Светлана Зыкова]], варарак [[Эльвира Токташева]], [[Роза Искакова]] дене пырля шинчымашым поген. 

== Тӱвыра паша ==
* Усталык пашаш утларак ушнаш Александрлан «Марий Элын самырык талантше-влак -98» конкурс шӱлышым пуэн. Тиде конкурсышто Александр «Шеренур Шернур» мурым йоҥгалтарымыжлан кокымшо верым сеҥен налын, жюри председатель [[Эшпай, Андрей Яковлевич|Андрей Эшпайын]] моктеммутшым сулен. Тидак марий мурым мураш тӱҥалтышым пуэн манаш лиеш. 
* [[1998]] ийыште Александр республикыште палыме «Полярная звезда» группышто пашам ышташ тӱҥалын, 5 ий мурен. Группа Москошто пашам ыштен, 3 альбомым луктын. Тиде жапыштак Александр [[Саратов]] олаште эртыше «Юта-2000» самырык эстрада мурызо-влакын тӱнямбал конкурсышто лауреат лийын. [[2002]] ийыште Александр «Полярная звезда» группа гыч каен, Йошкар-Олашке пӧртылын. Шкетын мураш тӱҥалын, школышто туныктен. 
* [[2004]] ийыште [[Эрик Сапаев лӱмеш опер да балет театр]]ыште солистлан пашам ышташ тӱҥалын. Спектакльлаште тӱҥ роль-влакым модын. Тиде жапыште Валентин Сергеев, сымыктышыште кумдан палыме еҥ, администратор Александрлан ик арнялан Башкирийыш марий репертуар дене каяш темлен. Александрын марла мурымыжо калыклан келшен, садланак «Ныжыл лыве» альбомлан ситыше муро-влак погыненыт. «Ныжыл лыве» муро дене клипым ыштеныт. Альбом 2006 ийыште лектын. 
* 21 декабрьыште Александр Речкинын «Мый шижам йӧратет» икымше шоу-концертше лийын, а тудын негызеш DVD лектын. 
==Муро-влак==
* РЕЧКИН А. ЮШКИНА И. - Лийжы со яратымаш.
* РЕЧКИН Александр - А тыды со омынеш каеш.
* РЕЧКИН Александр - Йодам ал кенежым.
* РЕЧКИН Александр - Йудымсо рапсодий.
* РЕЧКИН Александр - Каласе тый мылам.
* РЕЧКИН Александр - Кенеж йуд.
* РЕЧКИН Александр - Лийжы со яратымаш.
* РЕЧКИН Александр - Мый шижам йоратет.
* РЕЧКИН Александр - Ныжыл лыве.
* РЕЧКИН Александр - Ойлат вучаш.
* РЕЧКИН Александр - Пошкудо удыр.
* РЕЧКИН Александр - Роза - Розмари.
* РЕЧКИН Александр - Снеге пеледеш.
* РЕЧКИН Александр - Сылне шошо.
* РЕЧКИН Александр - Такмак-влак.
* РЕЧКИН Александр - Таче тыгай мотор касше.
* РЕЧКИН Александр - У ий дене.
* РЕЧКИН Александр - Удыр дене рвезе.
* РЕЧКИН Александр - Шанавыл.
* РЕЧКИН Александр - Шеренур Шернур.
* РЕЧКИН Александр - Шоно я ит шоно.
* РЕЧКИН Александр - Яратым ыдырем

[[Категорий:Марий мурызо-влак]]
