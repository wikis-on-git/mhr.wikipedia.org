{{Идым}}
'''1 Идым''' — [[григориан кечышот]] почеш идалыкын 244-ше (кужемдыме ийлаште 245) кечыже. Идалык пытыме марте 121 кече кодеш.

== Пайрем-влак ==
* Шинчымаш кече.
* Тӱнямбалсе тыныслык кече. 
== Лӱмгече ==
Идым тылзын икымше кечынже Андрей ден Тимофей-влакын лӱмкечышт палемдалтеш. 
== Мо лийын ==
''Тыгак ончо: [[:Категорий:1 Идым Мо лийын]]''
* [[1255]] ий — Кёнигсберг [[карман]]ым чоҥаш тӱҥалме. Кызыт тудо [[Калининград]] лӱмым нумалеш. 
* [[1910]] ий — [[Граммофон|грампластинкым]] лукшо икымше заводым почыныт.
* [[1969]] ий — кумдан чапланыше «Песняры» ансамбль чумырген. 
* [[2004]] ий —  [[Беслан]] оласе 1-ше №-ан школышто террорист акт лийын. 
* [[1872]] ий — [[Звенигово кундем]]ысе Красный Ярысе школ почылтын.
* [[1942]] ий — [[Волжск]] оласе Марий целлюлоз-кагаз техникум почылтын.
= = Кӧ шочын ==
''Тыгак ончо: [[:Категорий:1 Идым Кӧ шочын]]''
* [[1934]] — Аркадий Григорьевич Смирнов, туныктыш да шанче пашаеҥ, Марий Элын сулло туныктыш пашаеҥже. Шкеже [[Морко кундем]] [[Шеҥше]] селаште шочын-кушкын. Ынде ятыр ий [[Марий кугыжаныш университет]]ыште пашам ышта. Психологий шанче кандидат. Тыгак Аркадий Григорьевич психологий да илышкыл лӱдыкшыдымылык факультетын деканжылан тырша.
* [[1947]] — Александр Аркадьевич Васильев, туныктыш пашаеҥ, Марий Элын калык да Россий Федерацийын сулло туныктышыжо. [[Морко кундем]] Осипсолаште шочын. Ончыч [[Шеҥше]], вара [[Кумужъял]] кыдалаш школлаште математик предмет дене туныктышылан тыршыме деч вара [[Кокласола]] кыдалаш школыш вончен да вуйлатышылан шогылан. Тудын тыршыме жапыште ты школ республикын ик эн сай ялысе школлан шотлалтын.
* [[1949]] — Ираида Дмитриевна Овечкина, Марий Элын сулло туныктыш пашаеҥже. Шкеже [[Пошкырт Эл]] [[Калтаса кундем]] гыч. [[1975]] ийыште [[Шернур кундем]] [[Кукнур]] кыдалаш школышто пашам ышташ тӱҥалын: 6 ий завучат лийын. Тудат кугу чап лӱм дене палемдалтын.
* [[1956]] — Валерий Дмитриевич Полянин, [[Оршанка кундем]] [[Пуял]]ыште [[спорт]] пашаеҥ. Тудат ынде ятыр ий туныктымо пашаште тырша. [[Имне спорт]] школын вуйлатышыже.
* [[1958]] — [[Тихонов, Олег Николаевич|Олег Николаевич Тихонов]], [[журналист]] да туныктыш пашаеҥ. Шочынжо тудо [[Морко кундем]] [[Нуръял Корамас]] ялыште. Ончычсо паша корныжо телевидений дене кылдалтын. Вара Олег Николаевич Марий Эл кугыжаныш погынын секретариат вуйлатышылан тыршен, [[виктер]] вуйлатышын алмаштышыжат лийын. [[2002]]-шо ий гыч [[Марий кугыжаныш университет]] журналистик кафедре вуйлатышылан пашам ышта. Пашажлан кугыжаныш чап танык денат палемденыт. [[Историй шанче кандидат]]. 
== Кӧ колен ==
''Тыгак ончо: [[:Категорий:1 Идым Кӧ колен]]''

== Калык пале ==
* '''Пӧклан кечыже.''' Ожнысек калык тиде кечын ушменым луктын, да тиде пакчасаска дене тӱрлӧ кочкышым ямдылен. 
{{commonscat|1 September}}

[[Категорий:1 Идым]]
