'''Марий Эл Радио''' — [[Марий йылме|марла]] йоҥгалтарыше УКВ — [[радиостанций]]. Республикыште тыгай радиостанций икте гына. Кажне кечын, 66-77 МГц частоташте [[Марий Эл республике]] кумдыкышто радиостанций йоҥгалтара.

Марий Эл Радио шке пашажым [[2005]] ийыште [[Сӱрем]] тылзын икымше кечынже 6 шагат эрдене тӱҥалын.

Икымше гана эфирышке вӱдышӧ Мурызо [[Эчан]] лектын.

Тӱҥалтышыште Марий Эл Радио «Рен-ТВ-Регион 12, Пульс-Радио, Радио Марий Эл» ЗАО-што лийын.

== Тачысе кечын ==
[[2009]] ийын [[Шорыкйол]] тылзын икымше Марий Эл Радио реорганизацийым эртен. Ынде «МАРИЙ ЭЛ РЕСПУБЛИКЫН АВТОНОМ ТӦНЕЖШЕ „МАРИЙ ЭЛ РАДИО“» (АУ (Автономное Учреждение) республики Марий Эл «Марий Эл Радио») лӱмым нумалеш.

Марий Эл Радио чӱчкыдын марий концерт, дискотеке да танцпол-влакым эртара. Эн кугу концертлан "Строитель" стадионышто эртарыме кажнеидалыкысе концерт шотлалтеш. 20 утла марий мурызо, ансамбль-влак йоҥгалтарат. Концерт Радион шочмо кечыжлан пӧлеклалтеш.

==Программе-влак==
* "Марий Эл Радион хит-парадше" - эн сай мурым кажне арнясе сайлымаш. Санюн Вадик вӱда.
* "Мыскара йорвар" - мыскара передаче. Сергей Карпов вӱда.
* "Студийыште уна" - лӱмлӧ еҥ-влак дене вияш эфирыште кутырымаш. Наташа Пушкина вӱда.
* "Радиоурок" - кок еҥ дене радиомодмаш. Вӱдышӧ йодышым пуа, модшо-влак ваш-ваш таҥасен вашештат. Наташа Пушкина вӱда.
* "Поэтъял" - марий поэт-влак нерген передаче. Володя Матвеев вӱда.
* "Караоке кас" - йыҥгыртыше-влак шке мурымо мастарлыкыштым ончыктат. Сергей Карпов вӱда.
* "Увер йогын" - тӱнябалсе, Россий да республике кӱкшытысо пытартыш увер-влак. Марина Глушкова ямдыла.
* "Лӱмгече календарь" - лӱмлӧ марий айдеме-влакын шочмо кечышт нерген кажнекечысе рубрике. Володя Матвеев ямдыла.
* "Шӱдыр-влакын мужедмышт" - марий гороскоп. Володя Матвеев ямдыла.
* "Спортшер" -  спортын тӱрлӧ видше-влакын эртымгорно нерген передаче. Тыгеак, пытартыш спорт увер-влак йоҥгат. Санюн Вадик ямдыла.
* "Кум эн сай муро" - хит-парадысе ончылверыште шогышо кум муро нерген кажне арнясе рубрике. Санюн Вадик ямдыла.

==Пашам ыштыше-влак==
