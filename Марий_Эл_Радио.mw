[[File:Patriarshaya Square, Yoshkar-Ola.jpg|350px|thumb|Марий Эл Радион верланыме пӧртшӧ. Патриарший площадь.]]
'''Марий Эл Радио''' — [[Марий йылме|марла]], [[Руш йылме|рушла]], [[Суас йылме|суасла]] йоҥгалтарыше УКВ-[[радиостанций]]. Эфир йӱдшӧ-кечыже чарныде кая, йӱдым вияш эфир ок кай, тӱҥ шотышто муро-влак гына йоҥгат. Республикыште тыгай сынан радиостанций икте гына. Кажне кечын, 66-77 МГц частота дипазонышто [[Марий Эл]] Республик кумдыкышто радиостанций йоҥгалтара. 2017 ий Шыжа тылзе гыч Марий Эл Радио FM-диапазонышто 105.5 МГц частоташте Йошкар-Олаште йоҥгаш тӱҥалын.

Кызыт «Телерадио Марий Эл» холдингыш пура.

Редакций Йошкар-Олаште Патриарший площадьыште «12 апостол» пӧртыштӧ верланен.
== Тӱҥалтыш ==
Марий Эл Радио шке пашажым [[2005]] ийыште [[Сӱрем]] тылзын икымше кечынже 6 шагат эрдене тӱҥалын.

Икымше гана эфирышке вӱдышӧ [[Мурызо Эчан]] лектын, «Поро эр, Марий Эл» манын. Эн ондак Марий Эл Радион эфирже - 3 шагатат пеле лийын.

Тӱҥалтышыште Марий Эл Радио «Рен-ТВ-Регион 12, Пульс-Радио, Радио Марий Эл» ЗАО-што лийын.

== Частота-влак ==
{| class="wikitable"
|-----
! [[Илымвер]]
! Толкын, [[МГц]]
! Илымвер
! Толкын, МГц
|----
| [[Йошкар-Ола]] || 105,5 || [[Морко]] || 70,82
|----
| [[Маскасола]] || 73,49 || [[У Роҥго]] || 70,82
|----
| [[Юлсер-Ола]] || 70,70 || [[Кужэҥер]] || 72,35
|----
| [[Чыкма]] || 69,68 || [[Килемар]] || 67,61
|----
| [[Шернур]] || 69,65 || [[Йӱрнӧ]] || 72,62
|----
| [[Оршанке]] || 70,76 || [[Шеклӓнур (Маскасола кундем)|Шеклӓнур]] || 73,49
|----
| [[Марий Тӱрек]] || 68,60 || [[Эмӓнсола (Курыкмарий кундем)|Эмӓнсола]] || 73,22
|----
| [[У Торъял]] || 67,16 || [[Шолэҥер]] || 69,62
|}

== Тачысе кечын ==
[[2009]] ийын [[Шорыкйол]] тылзын Марий Эл Радио реорганизацийым эртен. «МАРИЙ ЭЛ РЕСПУБЛИКЫН АВТОНОМ ТӦНЕЖШЕ „МАРИЙ ЭЛ РАДИО“» ({{lang-ru|АУ (Автономное Учреждение) Республики Марий Эл «Марий Эл Радио»}}) лийын, кызыт ГАУК «Марий Эл Радио» официал лӱмым нумалеш.

2009 ийыште Марий Эл Радио интернетыште йоҥгаш тӱҥалын.

[[2010]] ий мучашыште Марий Эл Радион шке сайтше пашам ышташ тӱҥалын. [http://www.mari-el-radio.ru www.mari-el-radio.ru] адрес дене верланен, тыште пытартыш увер, эфирыште кучылтмо материал-влак савыкталтыт, радиом вияш эфирыште колышташ лиеш. [[2011]] ийыште тиде сайтыштак марий чатым почмо. Кажне кумылан айдеме тушто моло-влак дене ваш возгален кертеш.

Марий Эл Радио чӱчкыдын марий концерт, дискотеке да танцпол-влакым эртара. Эн кугу концертлан «Чоҥышо» ({{lang-ru|«Строитель»}}) стадионышто ий еда эртарыме концерт шотлалтеш. Марий мурызо-влак, ансамбль-влак йоҥгалтарат. Концерт Радион шочмо кечыжлан пӧлеклалтеш.

== Программе-влак ==
* «Марий Эл Радион хит-парадше» — эн сай мурым кажне арнясе сайлымаш. Мурызо Эчан вӱда.
* «Мыскара йорвар» — мыскара передаче. Сергей Карпов вӱда.
* «Караоке кас» — йыҥгыртыше-влак шке мурымо мастарлыкыштым ончыктат. Сергей Карпов вӱда.
* «Увер йогын» — тӱнябалсе, Россий да республике кӱкшытысо пытартыш увер-влак. Марина Глушкова ямдыла.
* «Лӱмгече календарь» — лӱмлӧ марий айдеме-влакын шочмо кечышт нерген кажнекечысе рубрике. Володя Матвеев ямдыла.
* «Шӱдыр-влакын мужедмышт» — марий гороскоп. Владимир Аптулаев ямдыла.
* «Мыскара» — кажне кечысе кӱчык передаче. Сергей Карпов ямдыла.
* «Онар тукым» — йоча-влаклан передаче. Владимир Аптулаев ямдыла.
* «Коҥга тӱр воктене» — кажне шуматкечын лекше передаче. Татьяна Соловьёва ямдыла.
* «Кувавайын шондыкшо» —  илышлан туныктышо передаче. Володя Матвеев ямдыла.
* «Илыш дене тӧр» — Марий Элын тачысе илышыже.
*«Тиде кечын» — кечын эртыкыште ойыртемже.

== Пашам ыштыше-влак ==
===Кызыт пашам ыштат===
*[[Ирина Фоминых]] — директор.
* [[Володя Матвеев]] — тӱҥ редактор, вӱдышӧ.
* [[Марина Глушкова]] — увер редактор, вӱдышӧ.
* [[Мурызо Эчан]] — вӱдышӧ.
* [[Михаил Пирогов]] — компьютер системе администратор.
* [[Владимир Аптулаев]] — сем редактор, вӱдышӧ.
* [[Светлакова, Татьяна Анатольевна|Татьяна Соловьёва]] — вӱдышӧ.
* [[Елена Эшкинина]] — спорт программым вӱдышӧ.
* [[Вероника Мустаева]] — вӱдышӧ.
* [[Михаил Александров]] — вӱдышӧ.
*[[Жанна Фёдорова]] — вӱдышӧ.
*[[Ирина Якаева]]  — вӱдышӧ.
*[[Татьяна Жирнова]]
*[[Вера Горохова]]

===Ончыч ыштеныт===
* [[Валерий Очеев]] — "Увер йогын" программым вӱдышӧ (2010 ий, Теле тылзе гыч тыршен)
* [[Рауль Гарифулин]] — вӱдышӧ ([[2009]] ий марте).
* [[Аня Левагина]] — вӱдышӧ ([[2010]] теле марте).
* [[Андрей Чемышев]] — сем редактор.
* [[Санюн Вадик]] (Вадим Протасов) — вӱдышӧ ([[2011]] ий, [[Сӱрем]] тылзе марте). 
* [[Екатерина Михайлова]] — сем редактор ([[2012]] ий марте).
* [[Игорь Таныгин]] — вӱдышӧ ([[2012]] ий марте).
* [[Павел Ефимов]] — Эр эфирым вӱден.
* [[Петро Кожевников]] — "Индеш шагатлан" передачым вӱдышӧ, ([[2013]] ийыште чарнен)
* [[Пушкина, Наталья Васильевна|Наталья Пушкина]] - лукшо редактор, вӱдышӧ ([[2015]] ий марте).
*Людмила Алексеева (Карпова) — вӱдышӧ ([[2018]] ий марте).
*[[Сергей Карпов]] — вӱдышӧ ([[2019]] ий марте).

== Концерт-влак ==
Марий Эл Радио чӱчкыдын марий концерт-влакым эртара, Йошкар-Олаште да Марий Эл мучко. Эн кугу концерт-влак:
* Шочмо кечылан пӧлеклалтше концерт (июль тылзе мучашыште кажне ийын эртаралтеш). 2011 ий гыч концерт «Дружба» стадионышто эртаралтеш.
* «Идалыкысе муро» — кажне ийын эртаралтше концерт-фестиваль. Марий Эл Радион хит-парадше негызеш идалыкысе рейтинг ышталтеш, эн чӱчкыдын чапым сулен налше мурызо Фестивальын гран-при пӧлекым налеш. Моло сеҥыше-влак смс-йӱклымаш гоч ойыралтыт.

== Тугак ончо ==
* [[Идалыкысе хит-парад]]

==Важ-влак==
<references />

[[Категорий:Калык коклаште увер шарыме йӧн-влак]]
[[Категорий:Марий Эл Радио]]
