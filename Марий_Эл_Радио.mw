[[Файл:Mari-el-radio.jpg|350px|thumb|Марий Эл Радион логотипше]]
'''Марий Эл Радио''' — [[Марий йылме|марла]], [[Руш йылме|рушла]], [[Суас йылме|суасла]] йоҥгалтарыше [[Ультракӱчык толкын|УКТ]] — [[радиостанций]]. Республикыште тыгай радиостанций икте гына. Кажне кечын, 66-77 МГц чӱчкыдылыкыштӧ [[Марий Эл]] республике кумдыкышто радиостанций йоҥгалтара.

== Тӱҥалтыш ==
Марий Эл Радио шке пашажым [[2005]] ийыште [[Сӱрем]] тылзын икымше кечынже 6 шагат эрдене тӱҥалын.
Икымше гана эфирышке вӱдышӧ Мурызо [[Эчан]] лектын, «Поро эр, Марий Эл» манын. Эн ондак Марий Эл Радион эфирже - 3 шагатат пеле лийын.
Тӱҥалтышыште Марий Эл Радио «Рен-ТВ-Регион 12, Пульс-Радио, Радио Марий Эл» ЗАО-што лийын.

== Увертарымаш толкын-влак ==
{| class="wikitable"
|-----
! [[Илымвер]]
! Толкын, [[МГц]]
! Илымвер
! Толкын, МГц
|----
| [[Йошкар-Ола]] || 73,49 || [[Морко]] || 70,82
|----
| [[Маскасола]] || 73,49 || [[У Роҥго]] || 70,82
|----
| [[Юлсер-Ола]] || 70,70 || [[Кужэҥер]] || 72,35
|----
| [[Чыкма]] || 69,68 || [[Килемар]] || 67,61
|----
| [[Шернур]] || 69,65 || [[Йӱрнӧ]] || 72,62
|----
| [[Ӧрша]] || 70,76 || [[Шеклӓнур (Маскасола кундем)|Шеклӓнур]] || 73,49
|----
| [[Марий Тӱрек]] || 68,60 || [[Эмӓнсола (Курыкмарий кундем)|Эмӓнсола]] || 73,22
|----
| [[У Торъял]] || 67,16 || [[Шолэҥер]] || 69,62
|}

== Тачысе кечын ==
[[2009]] ийын [[Шорыкйол]] тылзын Марий Эл Радио реорганизацийым эртен. Ынде «МАРИЙ ЭЛ РЕСПУБЛИКЫН АВТОНОМ ТӦНЕЖШЕ „МАРИЙ ЭЛ РАДИО“» ({{lang-ru|АУ (Автономное Учреждение) Республики Марий Эл «Марий Эл Радио»}}) лӱмым нумалеш.

2009 ийыштак Марий Эл Радио интернетыште йоҥгаш тӱҥалын.

[[2010]] ий мучашыште Марий Эл Радион шке сайтше пашам ышташ тӱҥалын. [http://www.mari-el-radio.ru www.mari-el-radio.ru] адрес дене верланен, тыште пытартыш увер, эфирыште кучылтмо материал-влак савыкталтыт, радиом вияш эфирыште колышташ лиеш. [[2011]] ийыште тиде сайтыштак марий чатым почмо. Кажне кумылан айдеме тушто моло-влак дене ваш возгален кертеш.

Марий Эл Радио чӱчкыдын марий концерт, дискотеке да танцпол-влакым эртара. Эн кугу концертлан «Чоҥышо» ({{lang-ru|«Строитель»}}) стадионышто ий еда эртарыме концерт шотлалтеш. Марий мурызо-влак, ансамбль-влак йоҥгалтарат. Концерт Радион шочмо кечыжлан пӧлеклалтеш.

== Программе-влак ==
* «Марий Эл Радион хит-парадше» — эн сай мурым кажне арнясе сайлымаш. Мурызо Эчан вӱда.
* «Мыскара йорвар» — мыскара передаче. Сергей Карпов вӱда.
* «Студийыште уна» — лӱмлӧ еҥ-влак дене вияш эфирыште кутырымаш. Наташа Пушкина вӱда.
* «Радиоурок» — кок еҥ дене радиомодмаш. Вӱдышӧ йодышым пуа, модшо-влак ваш-ваш таҥасен вашештат. Наташа Пушкина вӱда.
* «Поэтъял» — марий поэт-влак нерген передаче. Володя Матвеев вӱда.
* «Караоке кас» — йыҥгыртыше-влак шке мурымо мастарлыкыштым ончыктат. Сергей Карпов вӱда.
* «Увер йогын» — тӱнябалсе, Россий да республике кӱкшытысо пытартыш увер-влак. Марина Глушкова ямдыла.
* «Лӱмгече календарь» — лӱмлӧ марий айдеме-влакын шочмо кечышт нерген кажнекечысе рубрике. Володя Матвеев ямдыла.
* «Шӱдыр-влакын мужедмышт» — марий гороскоп. Владимир Аптулаев ямдыла.
* «Тидым палаш оҥай» — Марий Эл, республике дене кылдалтше еҥ нерген кӱчык рубрике. Кажне кечын лектеш, Наташа Пушкина ямдыла.
* «Мыскара» — кажне кечысе кӱчык передаче. Сергей Карпов ямдыла.
* «Онар тукым» — кажне йоча-влаклан передаче. Владимир Аптулаев ямдыла.
* «Ах, ӱдыр-влак» — кажне кушкыжмын лекше передаче. Ирина Якаева ден Наташа Пушкина ямдылат.
* «Коҥга тӱр воктене» — кажне шуматкечын лекше передаче. Володя Матвеев ямдыла.
* «Театр илыш» — театр-влак нерген передаче. Мурызо Эчан ямдыла.
* «Кувавайын шондыкшо» —  илышлан туныктышо передаче. Володя Матвеев ямдыла.

== Пашам ыштыше-влак ==
===Кызыт пашам ыштат===
* [[Александр Курмузаков]] — директор.
* [[Володя Матвеев]] — лукшо редактор, вӱдышӧ.
* [[Марина Глушкова]] — увер редактор, вӱдышӧ.
* [[Сергей Карпов]] — вӱдышӧ.
* Людмила Карпова - вӱдышӧ
* [[Мурызо Эчан]] — вӱдышӧ.
* [[Ирина Якаева]] — коммерций пӧлкам вуйлатыше, вӱдышӧ.
* [[Михаил Пирогов]] — компьютер системе администратор.
* [[Владимир Аптулаев]] — "Онар тукым" передачым вӱдышӧ.
* Татьяна Соловьёва - вӱдышӧ
* [[Наташа Пушкина]] — вӱдышӧ.
* Валентина Казанцева - бухгалтер.

===Ончыч ыштеныт===
* [[Валерий Очеев]] — "Увер йогын" программым вӱдышӧ (2010 ий, Теле тылзе гыч тырша)
* [[Татьяна Жирнова]]
* [[Рауль Гарифулин]] — вӱдышӧ ([[2009]] ий марте).
* [[Аня Левагина]] — вӱдышӧ ([[2010]] Теле марте).
* [[Андрей Чемышев]] — сем редактор.
* [[Санюн Вадик]] (Вадим Протасов) — вӱдышӧ ([[2011]] ий, [[Сӱрем]] тылзе марте). Кызыт кеҥеж жапыште гына ышта.
* [[Екатерина Михайлова]] — сем редактор ([[2012]] ий марте).
* [[Игорь Таныгин]] — вӱдышӧ ([[2012]] ий марте).
* [[Павел Ефимов]] — Эр эфирым вӱден.
* [[Петро Кожевников]] — "Индеш шагатлан" передачым вӱдышӧ, (2013 ийыште чарнен)

== Концерт-влак ==
[[Файл:Mylanna_4_iy_concert.jpg|thumb|«Чоҥышо» стадион тич темын. Мыланна 4 ий концерт годым.]]
Марий Эл Радио чӱчкыдын марий концерт-влакым эртара, Йошкар-Олаште да Марий Эл яллаште. Эн кугу концерт-влак:
* "Мыланна 4 ий" — 2009-ше ий Сӱрем тылзын 24-ше кечынже Йошкар-Олаште «Чоҥышо» стадионышто эртаралтын. 3500 утла еҥ толын<ref>[http://mariuverm.wordpress.com/2009/07/27/marii-el-radio/ «Марий Эл Радион» пайремже сайын эртен (ФОТО). МариУвер]</ref>.
* "Эх, йӧратымаш!" — 2010-шо ий Пургыж тылзын 14-ше кечынже эртаралтын.
* "Мыланна 5 ий" — 2010 ий Сӱрем тылзын 31-ше кечынже Йошкар-Олаште «Чоҥышо» стадионышто эртаралтын. 5 тӱжем еҥ погынен.
* 2011 ий гыч шочмо кечылан пӧлеклалтше концерт "Келшымаш" ("Дружба") стадионышто эртаралтеш.
* "Идалыкысе муро" - кажне ийын эртаралтше концерт-фестиваль.

==Радиом интернетыште колышташ==
* [http://kidsher.ru Кидшер сайт]
* [http://mari-el.name Mari-el.name]
* [http://mari-el-radio.ru Марий Эл Радио]

== Тыгак ончо ==
* [[Идалыкысе хит-парад]]

==Важ-влак==
<references />

[[Категорий:Тӱшкаувер йӧнык-влак]]
[[Категорий:Марий Эл Радио]]
