[[Файл:УЕФА лого.png|thumb|УЕФА ушемын логотипше]]
[[Файл:UEFA.svg|thumb|250px|Тӱнямбал картыште]]
'''Европысо футбол ассоциаций-влак ушем''' ({{lang-ru|''Сою́з европе́йских футбо́льных ассоциа́ций''}}, {{lang-en| ''Union of European Football Associations''}}, марий да руш транслитерацийыште ''УЕФА'') — Европышто да [[Азий]]ын икмыняр веллаштыже [[футбол]] пашам виктарыше ушем. Европышто чыла националле футбол ассоциаций-влакым уша, европысо клуб да чумыр команде-влакын таҥасымашыштым эртара, рекламе да трансляций деч налме парышым клуб да националле ассоциаций-влак коклаште пайла.
[[ФИФА]] ушемыш пурышо конфедераций-влак коклаште УЕФА эн виян да эн поян. Тӱняште эн виян футболист-влак Европышто модыт, молан манаш гын, тушто эн кугу пашадар тӱлалтеш, поснак [[Англий]], [[Италий]], [[Испаний]] да [[Германий]]ыште. Тыгеак, УЕФА ушемышке шуко виян чумыр команде пура, сандене тиде конфедерацийын элже-влак тӱнямбал кӱкшытысӧ таҥасымашлаште шукын модыт: тыге, 2006 ийысе [[Футбол дене тӱнямбал чемпионат|тӱнямбал чемпионатыште]] 32 команде гыч 14-ын УЕФА гыч лийыныт. 

УЕФА-лан 1954 ий [[15 Пеледыш]]ыште Базель олаште (Швейцарий) негызым пыштеныт. [[Франций]], [[Италий]] да [[Бельгий]]ын футбол федерацийышт ушемым чоҥаш кутырен келшеныт. Тӱҥалтышыште УЕФА-шке 25 эл пурен, кызыт - 53. 1959 ий марте вуйпӧртшӧ (штаб-квартира) Париж олаште лийын, вара Бёрн олаш куснен. 1995 ий гыч швейцарийысе Ньонышто верланен. УЕФА-н икымше [[президент]]шылан Эббе Шварцым сайленыт.

== Тыгеак ончо ==
* [http://www.uefa-coefficients.com/ UEFA RANKING AND COEFFICIENTS]
* [[ФИФА]]

[[Категорий:Спорт ушем-влак]]
