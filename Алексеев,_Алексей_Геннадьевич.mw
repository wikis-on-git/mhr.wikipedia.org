[[Файл:Алексеев_Алексей_Геннадьевич.jpg|мини|375x375пкс|Алексеев Алексей Геннадьевич]]

'''Алексей Алексеев''' (Алексей Геннадьевич Алексеев) ({{Шочын|1974|10|16}}, [[Йошкар-Ола]]) — [[марий]] [[кинорежиссёр]], [[актёр]].

== Ӱмыргорно ==
Алексей Геннадьевич Алексеев — 16 октябрьыште 1974 ийыште Йошкар-Олаште, Марий Элыште шочын.1990 ийыште Национальный президент интернат-школым тунем пытарен. 1990-1994 ийлаште [[И.С.Палантай лӱмеш республикысе тӱвыра да сымыктыш колледж]]ыште театр пӧлкаште шинчымашым налын.  Колледжыште тунеммыж годымат, варат [[Марий самырык театр]]ыште актерлан пашам ыштен. Тыгак Алексей Алексеевын [[муро|мурыжо-влак]] шке семыш дене куандарат.  

1994 ийыште Марий Эл правительствын направленийже почеш [[Эстоний]]ыш тунемаш логалын.  1994-2000 ийлаште [[Таллинн университ]]етысе тӱвыра факультетын фильм да видео пӧлкаште тунеммеке, документальный кинон режиссёржо дипломым налын. Диплом пашаже – Эстонийысе «Эстинфильм» кинокомпанийыште ышталтын. 

В 2003 ийыште [[Этномедий|«Этномедий»]] кинокомпанийым ыштен. 2008 ийыште искусствоведений магистр дипломым – кино да медиа сымыктыш дене Балтийский школышто арален. Алексей Алексеев видео специалистлан Таллинн университетысе инфотехнологий пӧлкаште пашам ышта да эше Сауэ гимназийыште аудиовизуальный видеоурок-влакым вӱда.

Тудо ятыр этнографический фильмым войзен: [[Шемъер (кинофильм)|«Шемъер»]] (1997) [[Морко сӱан|«Морко сӱан»]] (1998), [[Чумбылат курык|«Чумбылат курык»]] (2000), [[Пеледыш айо|«Мыры айо»]] (2005), [[Кӱсӧ памаш|«Кӱсӧ памаш»]] (Урал марий-влак нерген, 2009), [[Мӱкш отар|«Мӱкш отар»]] (2010), [[Акпатыр чочой|«Акпатыр чочой»]] (Киров марий-влак нерген, 2011), [[Сӱрем (кинофильм)|«Сӱрем»]] (Моркышто эртаралтше [[Сӱрем (пайрем)|Сӱрем]] нерген, 2013) [[Шкетанын мландышытыже|«Шкетанын мландышытыже»]] (Шкетанын илышкорныжо нерген, 2014), [[Угинде (кинофильм)|«Угинде»]] (Татарстныште илыше марий-влак нерген, 2016) да молат.  

Кажне фильмже кинофестивальыште таҥасен да тӱрлӧ элыште ончыкталтын. Мер илышыштат Таллин Марий ушемын еҥже улеш да марла куштымаш мастер-класс-влакым тӱрлӧ вере эртара.

== Алексей Алексеевын мурыжо-влак ==
1990-1994 ийлаште Марий Самырык театрыште пашам ыштыме годым Алексей Алексеев театрын концерт прграммылан муро-влакым возен. Муро-влакым возаш композитор Юрий Евдокимов ден Алексей Яшмолкин туныктеныт. Кызыт Алексей Алексеевын тыгай муро-влак улыт: [[Пампалче|«Пампалче»]] (1991), [[Памаш вӱдем|«Памаш вӱдем»]] (1992), [[Кӱдыроҥгыр|«Кӱдыроҥгыр»]] (1992), [[Пызле кичке шер|«Пызле кичке шер»]] (1993), [[Тӱрлыман тувыр|«Тӱрлыман тувыр»]] (1993), [[Кушталте|«Кушталте»]] (1994), [[Саскавий|«Саскавий»]] (2015), [[Чонештем|«Чонештем»]] (2016).

И.С.Палантай лӱмеш республикысе тӱвыра да сымыктыш колледжыште Алексей Алексеев вокалым туныкткшо Олейникова Фаина Яковлевна дене тунемын. Олейникова Фаина Яковлевна дене тунемыныт: актер-мурызо [[Смирнов, Иван Викентьевич|Иван Смирнов]], мурызо [[Лариса Сидоркина]] да молат.

== Алексей Алексеев YouTube-ышто ==
* [https://www.youtube.com/watch?v=FYxHwpLcFBc Родо-тукым кече-влакым порын шарнен...].
* [https://www.youtube.com/watch?v=up7flfY273o «Чоҥештем»].
* [https://www.youtube.com/watch?v=CWnpH7QvYLs Веныште — марий кино].

== Кылвер-влак ==
* [https://www.youtube.com/channel/UC9Pa8YLujIgerG40AlnAkGg Алексей Алексеев YouTube].
* [http://mari-arslan.ru/mari/node/274 «Марий Эл ТВ-ыште» — чолга марй пӧръеҥ Алексей Алексеев дене интервью].
* [https://mariuver.com/2013/07/22/film-4-jaz/ Фильм о свердловских мари доступен на четырех языках]{{ref-ru}}.

[[Категорий:Марий кинорежиссёр-влак]]
