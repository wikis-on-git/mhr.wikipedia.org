'''Светлана Николаевна Эсаулова''' ([[У Торъял кундем]], [[Чӱксола]] ялыш [[1954]] ий [[15 октябрь]]) — марий почеламутчо.

[[У Торъял кундем]], [[Чӱксола]] ялыш [[1954]] ий [[15 октябрьыште]] шочын. У Торъял кундемысе кыдалаш школым тунем пытарымеке, туштак музык туныктышылан пашам ышташ тӱҥалын. Маргосуниверситетыште тунемын, но тунем пытарен огыл, пелашыже дене пырля [[Байконур]]ышко кая. [[1992]] ийыште [[Моско]]со М. Горький лӱмеш Литератур институтым тунем пытара. Радиошто, «[[Марий коммуна]]», «[[Кугарня]]» газетлаште, «[[Кече]]» журналыште журналистлан пашам ыштен.

«Шочмо мланде» икымше почеламутшым Светлана Эсаулова тӱжем индеш шӱдӧ шымле кокымшо ийыште, [[«Марий комуна» газетеш савыктен луктын. Тӱжем индеш шӱдӧ кандаш лу кокымшо ийыште тудын ятыр почеламутшо «Кинде-шинчал» сборникыш пурен. Тӱжем индеш шӱдӧ индеш лу икымше ий гыч [[ССРУ]] писатель ушемыште лийын. Лудшо-влак тудын «Кидшер» ([[1991]]) сборникшым куанен вашлийыныт. Каласен кодыман, Светлана Николаевнан ятыр почеламутшылан семым келыштарыме, муро-влак шочыныт. [[Марий книга савыктыш]] Светлана Эсаулован почеламут аршашыжым у книга дене савыктен луктын. Тудо «Шинчашкет ом ончо сулыканла» маналтеш. Поэтессе [[Изилянова, Валентина|Валентина Изилянова]] Светлана Эсаулован поэзий аршашыжым, рушла кусарыме тудын почеламутлажым, порын шарнен каласыме ой-шомаклам иктыш чумырен, чапле книгам ямдылен.

== Негыз ==
* [http://kidsher.ru/svetlana_esaulovam_poryn_sharnen/ Светлана Эсауловам порын шарнен…]

[[Категорий:Марий серызе-влак]]
