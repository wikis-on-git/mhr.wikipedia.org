{{Вӱдшор}}
'''23 Вӱдшор''' — [[григориан кечышот]] почеш идалыкын 113-шо (кужемдыме ийлаште 114) кечыже. Идалык пытыме марте 252 кече кодеш.

== Пайрем-влак ==
* Вӱдщор тылзын коло кумшо кечынже книган да автор праван тӰнямбалсе кечыже палемдалтеш. 1996-ше ийыште тиде пайрем нерген ЮНЕСКО увертарен.
* {{флагификаций|Бермуд Отро-влак}} — Перец кече
* {{Флагификаций|Германий}} — Немыч [[сыра]]н кечыже
* {{Флагификаций|Испаний}} — Сан-Хорхе (Шнуй Георгийын кечыже)
* {{флагификаций|Турций}} — Кугыжаныш Суверенитетын да Йоча-влакын кечыже
* {{Флагификаций|Украина}} — Психолог кече

== Лӱмгече ==
Танле (православный) лӱм-влак: Наталия, Александр, Африкан, Зенон, Максим, Григорий, Терентий, Фёдор, Яков.
Католик лӱм-влак: Адальберт (Войтех), Юрий.
== Мо лийын ==
''Тугак ончо: [[:Категорий:Вӱдшор тылзын 23 кечынже мо лийын]]''
* [[1836]] ий — [[Санкт-Петербург]] олаште «Современник» журналын икымше номерже лектын.
* [[1951]] ий — [[Совет Ушем]]ыште олимпий модмашын комитетшым пеҥгыдемдыме.
* [[1964]] ий — «Мелодия» граммофон пластинкым лукшо фирмым почмо.
== Кӧ шочын ==
''Тугак ончо: [[:Категорий:Вӱдшор тылзын 23 кечынже шочшо-влак]]''
* [[1932]] ий — Сарра Степановна Кириллова, [[режиссёр]], [[Марий Эл Республикысе сымыктышын сулло пашаеҥже]], [[Марий Эл Республикын калык артистше]]. Тиде талантан айдемын профессийым ойрымаште кугу рольым аваже Анастасия Гавриловна Страусова модын. Да паша корныжат [[М. Шкетан лӱмеш Марий кугыжаныш драме театр|Шкетан лӱмеш драмтеатрыште]] тӱҥалын: ончыч актрисалан, а вара тӱҥ режиссёрлан тыршен. 13 ий режиссёрлан пашам ыштыме жапыште 30 утла спектакльым шынден, калык ончыко луктын. А 1975-ше ийыште Миклай Рыбаковын «Морко сем» драмыжым шындымылан кугыжаныш премий дене палемдалтын. 
* [[1937]] ий — [[Селин, Александр Васильевич|Александр Васильевич Селин (Селедкин)]], марий [[почеламутчо]], Марий Эл Республикысе тӱвыран сулло пашаеҥже.  шочмыжлан – 76 ий. Калыкыште тудым Александр Селинын чын лӱмжӧ — Александр Васильевич Селёдкин. Шочмо верже — [[Юлсер кундем]]ысе [[Пӧртанур]] ял. 
* [[1939]] ий — Роза Платоновна Четкарева, туныктыш пашаеҥ да шанче-эмлызе, [[Марий Эл Республикын сулло шанчыеҥже]] шочын. Ончыч Йошкар-Оласе эмлымверыште пашам ыштен, а 1978-ше ийыште Марий кугыжаныш педагогик институтын медподготовка кафедрыштыже тыршаш тӱҥалын. Тыште тудо кугурак туныктышо, доцент, а лу ий гыч кафедрын вуйлатыше лийын. Тӱҥ шотышто Роза Платоновна калык медициным шымлен. 60 утла шанче пашан авторжо.
* [[1921]] ий — Анатолий Иванович Бабин, уста пашазе. Маскасола посёлкышто шочын. Кугу Авамланде сарын корныжым эртымек, заводышто рационализаторлан 40 ий наре тыршен. 1963-1967-ше ийлаште Россий Федерацийысе кӱшыл погынын депутатше лийын. Тудын героизм шӱлышыжым да суапле пашажым кӱкшын акленыт: Йошкар Шӱдыр орден дене да ятыр чап танык дене палемденыт.
* [[1958]] ий — [[Донгузова, Нина Ильинична|Нина Ильинична Донгузова]], актриса, [[Марий Эл Республикын калык артистше|Марий Эл Республикын калык артисткыже]]. [[У Торъял кундем]]ын талантан шочшыжо 20 ияш годымжак [[Курчак театр]]ын сценыштыже модаш тӱҥалын. «После дождичка…» спектакльыште тӱҥ рольым устан модмыжлан кугыжаныш премий дене палемденыт.
* [[1938]] ий — Константин Константинович Калинин, чодыра озанлык пашаеҥ, [[Марий Эл Республикын сулло чодыразыже]] палемда. Икмыняр жап чодыра озанлык ушемыште пашам ыштымек, Марий кугыжаныш техник университетышке толын да тыште ял озанлык шанче доктор марте кушкын. 

== Кӧ колен ==
''Тугак ончо: [[:Категорий:Вӱдшор тылзын 23 кечынже колышо-влак]]''

== Калык пале ==
'''Терентийын кечыже'''. Кече лекме годым тыгай калыкпалым эскереныт: тудо тÿтыра кокла гыч лектеш гын — кинде сайын шочеш. Мÿндыр корныш тарванаш тыршен огытыл: шошо корно тöрланен шуктен огыл — маныныт. 
{{commonscat|23 April}}

[[Категорий:23 Вӱдшор]]
