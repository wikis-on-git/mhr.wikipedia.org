{{Палыме еҥ
 |лӱм                 = Марина Леонидовна Копылова
 |оригинал лӱм        = Марина Копылова, М.К., Твой Тряпичкин
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Марина Леонидовна Копылова
 |тыршымаш алан       = [[серызе]], [[почеламутчо]], [[журналист]]
 |шочын               = 17.08.1959
 |шочмо вер           = [[РСФСР]], [[Марий АССР]], [[Йошкар-Ола]]
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ава                 = 
 |пелаш               = 
 |йоча-влак           = 
 |чап пӧлек да премий = Марий туныктыш институтын Чапкагазше (1991), [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше (2004)
 |сайт                = 
 |Commons             = 
}}

'''Марина Копылова''' (М.К., Твой Тряпичкин) (Марина Леонидовна Копылова) ({{Шочын|1959|08|17}}, [[РСФСР]], [[Марий АССР]], [[Йошкар-Ола]]) — [[руш]] [[серызе]], [[почеламутчо]], [[журналист]], [[Россий Cерызе-влак ушем]]ын йыжъеҥже (2003). 
 
== Илыш корныжо ==
Марина Копылова [[1959]] ийын [[17 сорла|сорла тылзын 17-ше кечынже]] [[Марий АССР]] [[Йошкар-Ола]]ште шочын. Школым пытарымек, республикысе типографийын комыжлымо цехыштыже ыштен. Ик ий гыч [[Н.К. Крупская лӱмеш Марий кугыжаныш педагогике институт|Н.К. Крупская лӱмеш МГПИ-н]] историко-филологический факультетшын студенткыже лийын, кум курсым тунемын. Тыгодымак посна еҥ дечын музыклан да академический вокаллан тунемын. 1980–1983 ийлаште Республикысе Руш академический драмтеатрыште сӱретче-декораторлан ыштен. МВД ДК пеленсе самырык-влакын театр студийыштым вуйлатен. Вара Москош каен, Ролан Быковын рӱдерже пеленсе «Магистраль» ден «Чёрная курица» сылнымут ушемыш коштын. Эрыкан колыштшо семын ВГИК-ын сценарий пӧлкажын курсыштыжо лиеден.

1984–1990 ийлаште [[Москосо полиграфий институт]]ышто тунемын. Тунеммыж годым М.В. Ломоносов лӱмеш МГУ пелен СССР-ысе калык-влакын фольклор ден этнографийыштын Самырык-влакын рӱдерыштын Славян студийышкышт коштын.

Институтым пытарымек, [[М. Горький лӱмеш Литератур институт]]ын аспирантурышкыжо пурен. Андрей Платоновын творчествыжым шымлен. «Молодая гвардия», «Сельская молодёжь», «Трамвай» журналлаш возен. Республикыш пӧртылмек, 1995–1996 ийлаште «Вертеп» фольклор-театр тӱшкам чумырен, вара тудо йӱлаш пурышо культурылан да тудым шарыше-влаклан полшышо «Сретенье» самырык-влакын Марий республиканский мер организацийышкышт савырнен.

М. Копылова 1980 ийлаште ик гана веле огыл «Сылнымут шыже» семинар-каҥашлаште (Йошкар-Ола) лиеден. Самырык фольклорист-влакын Всесоюзный семинарыштышт (Руза, 1987), Российысе антрополог ден этнограф-влакын конгрессыштышт лийын.

Шке сылнымут пашажым тудо эртак фольклор дене кылден. Ик гана веле огыл шанче-практик конференцийлаште мутым ойлен, сылнымут таҥӱчашлаште вийжым терген, ончыл верым наледен. Марий туныктыш институтын (1991), РМЭ Тӱвыра министерствын (2004) Чап грамотышт дене палемдалтын.

Шкенжын южо журналист да сылнымут пашажым «М.К.» да «Твой Тряпичкин» шоялӱм дене палемда. 2003 ий гыч Россий писатель ушемын йыжыҥъеҥже.

== Тӱҥ произведенийже-влак ==
* Розовая лошадь : рассказ // Лит. Россия. М., 1987. 13 марта.
* Страстная началась... ; Где нас нет — упадают снега... // Дружба. Хрустальный ключ. Йошкар-Ола, 1990. С. 102—103.
* Для чего двору ворота? : сказка-игра // Трамвай. М., 1991. № 3.
* Песни поются для радости. Ч. 1.: Село наше Шулкой зовут. Йошкар-Ола, 1991.
* Розовая лошадь; Криксы: сказки и стихи для взрослых и детей. М.; Йошкар-Ола, 1991. 60 с.
* Пурпур мантий кардинальских : стихи // Дружба. Йошкар-Ола, 1991. С. 80-86.
* Кот Котофеич : пьеса для детей // Детская роман-газета. 1998. № 4.
* В поисках костяной иглы : [кн. очерков и аутентич. фольклор, текстов из жизни вятской деревни XX в.]. Йошкар-Ола, 2001. 168 с.
* Пьески для уличного и домашнего театра. Йошкар-Ола, 2003. 80 с.
* Ветлы на серой дороге : стихи // Русское слово Марий Эл. Йошкар-Ола, 2004. С. 312—313.
* Ребенок под шубой : рассказы. Йошкар-Ола, 2006. 76 с.
* Золотой чемоданчик: рассказ // Ончыко. 2006. № 11. С. 159—162.
* Поход : рассказ // Дружба. Время пить херши. Йошкар-Ола, 2007. С. 157-173.

== Илышыже да творчествыже нерген литератур ==
* [https://drive.google.com/file/d/0B7Lz8oN3kXoPT0JjbFk5emM4VXc/view Писатели Республики Марий Эл : автобиобиблиогр. сборник. Йошкар-Ола, 2004. С. 37—38.]

== Чап ==
* Марий туныктыш институтын Чапкагазше (1991).
* [[Россий Cерызе-влак ушем]]ын йыжъеҥже (2003).
* [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше (2004).

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 336-337.]

[[Категорий:Руш серызе-влак]]
[[Категорий:Почеламутчо-влак]]
