{{Сӱрем}}

'''11 сӱрем''' (11 июль) — [[григориан кечышот]] почеш идалыкын 192-шо (кужемдыме ийлаште — 193-шо) кечыже. Идалык пытыме марте 173 кече кодеш.

== Пайрем да памятный дате-влак ==
* {{Флагификаций|ООН}} тӱнямбал кӱкышыштак калык чот кече
* {{Мланде тисте}} Шоколадын тӱнямбалсе кечыже 
* {{Флагификаций|Европо ушем}} Сребреницаште геноцид годым ӱмыр лугыч лийше-влакым шарныме кече.
* {{Флагификаций|Италий}}, [[Палермо]], Шнуй Розалиян пайремже.
* {{Флагификаций|Кирибати}}, Евангелие кече.
* {{Флагификаций|Монголий}}, Калык революций кече.
* {{Флагификаций|Монголий}},  «Надом» калык пайрем.
* {{Флагификаций|Россий}}, Светооператорын кечыже.

== Лӱмгече ==
* Танле (православный) лӱм-влак: Герман, Иван, Кир, Павел, Сергей.
* Католик лӱм-влак: Ольга, Пелагея, Венедикт.

== Событий-влак ==
''Тугак ончо: [[:Категорий:Сӱрем тылзын 11 кечысе событий-влак]]''
* [[1700]] ий — Берлиныште Герман шанче академийым почмо.
* [[1974]] ий — Китайыште моткоч оҥай раскопка тӱҥалын. Тыглай кресаньык-влак, тавым кӱнчымышт годым, терракот гыч ыштыме чапкӱм муыныт. Археолог-влакым ӱжыныт, а нуно эше 8 тӱжем наре тыгай салтакым кӱнчен луктыныт.
* [[1939]] ий — Звениговышто шӧр комбинатым почыныт. 

== Шочыныт ==
''Тугак ончо: [[:Категорий:Сӱрем тылзын 11 кечынже шочшо-влак]]''
* [[1921]] ий — Любовь Афанасьевна Булычева, [[Шкетан театр]]ын ончысо актрисыже. Тудо [[Киров вел]] Кугу Кетекыште шочын. Театрыште студент жапыштак модаш тӱҥалын, да профессионал сценыште 40 ий утла калыкым куандарен. [[Марий АССР]]-ын актрисыжым [[драма]], пӱсо рольым чоҥышо семын шарнат. 
* [[1948]] ий — Мефодий Иванович Петров, туныктыш пашаеҥ да семлызе. [[Пошкырт Эл]] [[Дюртюли кундем]]ыште шочын. Ӱмыржӧ мучко туныктымаште да мер пашаште тыршен. Калык чонышто возен кодымо мурылаже дене шарнымаште ила. [[Марий Эл Радио]]н эфирыштыже тудын мурыжо-влакым [[Полина Итальева]], [[Роза Искакова]], [[Влад Николаев]] да молат йонгалатарат. 
* [[1953]] ий — Виталий Иванович Макаров, шанче да тункытыш пашаеҥ, Марий Эл Республикын сулло шанче пашаеҥже. Шернур кундемысе Кугу Шокшем кыдалаш школым тунем пытарымеке, Ежово селасе совхоз–техникумыште уш–акылжым пойдарен. Шочмо районысо «За коммунизм» колхозышто тӱҥ агрономлан тыршаш тӱҥалын, У Торъял районысо администрацийыштат тыршен. Виталий Иванович [[Марий кугыжаныш университет]]ын ректоржылан тыршен. Ял озанлык шанче доктор. 
* [[1957]] ий — Петр Владимирович Столяров, йӧнозанлык пашаеҥ, Марий Эл Республикысе кочкыш индустрийын сулло пашаеҥже. Мордовийыште шочын. Шыл-шӧр йӧндартыш техникумымм тунем пытармек, Марий мландышке пашам ышташ толын. Провой кундемысе ӱй заводын вуйлатышыжлан тыршаш тӱҥалын. Вара паша корныжо администрацийышке куснен. Марий Эл Республик Кугыжаныш Погынын депутатше лийын. 
* [[1961]] ий — Антонида Сергеевна Шубина, вольык ончышо специалист. [[Марий Тӱрек кундем]] Шӱргунур ялыште шочын. 1983-шо ийыште [[Маскасола кундем]]ысе «Азановский» ушемыште дояркылан пашам ышташ тӱҥалын. А 2003-шо ийыште шуктен шогымо суапле пашажлан Марий Эл кугыжаныш премий дене палемдалтын.
* [[1963]] ий — Андрей Ефимович Васильев, мурызо да амалкалче. Тудо шкеже Советский гыч. Тыгак мурызо семынат чапланен, «Вис-вис» ансамбльын солистше. 

== Коленыт ==
''Тугак ончо: [[:Категорий:Сӱрем тылзын 11 кечынже колышо-влак]]''

== Калык пале ==
* Петро пайрем деч ик кече ончыч 11 июльышто еҥ-влак шушаш пайремлан ямдылалтыныт. Йӱла почеш ты кечын почкалтыш-нуж гыч тӱрлӧ кочкышым ыштеныт: тудым когыльыш, шӱрыш ешареныт. Калык ой почеш, тиде кече деч вара нуж шке пайдалыкшым йомдара. 
* [[Куку]] кукуклаш чарнен гын [[теле]] эр толеш.

{{commonscat|11 July}}

[[Категорий:11 сӱрем]]
