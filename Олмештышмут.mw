'''Олмештышмут''' — [[ойлончо|ойлончышто]] [[лӱммут]], [[палымут]] але [[чотмут]] олмеш кучылталтше [[ойлымаш ужаш]]. Олмештышмут могай ойлымаш ужашым алмашта ,тудын семынак вашталтеш я ок вашталт. Ойлончышто олмештышмут утларакше подлежащий, дополнений да {{comment|рашемдык|(определений)}} лиеш.

Мутлан: 1. ''Ушан кресаньык ояр ий деч ок лӱд. Тудо''{{иземдыме|(подлежащий)}}'' мландыжжым лум вӱд денак кеҥеж гочашым вӱдыжтен коден мошта.'' ([[Чавайн, Сергей Григорьевич|С. Чавайн]]) 2. ''Аҥаш вес тӱрлӧ саска, шудо ӱдалтыт. Нунылан''{{иземдыме|(дополнений)}}'' вес тӱрлӧ ӱй кӱлеш.'' 3. ''Мый Орлай Костям гын савырен моштем, тугай''{{иземдыме|{{comment|(рашемдык)|определений}}}}'' еҥым тӱняште шуко ужынам.'' ([[Яныш Ялкайн|Я. Ялкайн]])

== Олмештышмутын ыҥ тӱшкаже ==
{| class="wikitable"
! Ыҥ тӱшка || Олмештышмут-влак
|-
| Личный || ''мый'', ''тый'', ''тудо'', ''ме'', ''те'', ''нуно''
|-
| Указательный || ''тиде'', ''тудо'', ''нине'', ''нуно'', ''тыгай'', ''тугай'', ''тынар'', ''тунар''
|-
| Определительный || ''шке'', ''кажне'', ''чыла'', ''весе'', ''южо'', ''моло'', ''кеч-кӧ'', ''кеч-мо'', ''керек-могай'', т.м.
|-
| Йодышан || ''кӧ?'' ''мо?'' ''могай?'' ''мыняр?'' ''кунар?'' ''кудо?''
|-
| Относительный || ''кӧ'', ''мо'', ''могай'', ''мыняр'', ''кунар'', ''кудо''
|-
| Неопределенный || ''ала-кӧ'', ''ала-мо'', ''ала-могай'', ''ала-мыняр'', ''ала-кунар'', ''ала-кудо'', ''кӧ-гынат'', ''мо-гынат'', ''иктаже'', ''икмыняре'', ''иктаж-могай'', т.м.
|-
| Отрицательный || ''нигӧ'', ''нимо'', ''нимогай'', ''нимыняр'', ''нигунар'', ''нигудо'', ''иктат''
|}

== Личный олмештышмут ==
Личный олмештышмут-влак луммут олмеш кучылталтыт. Нунын чот ден лицашт уло, лӱммут семынак вочмык дене вашталтыт, но ныл вочмык сынышт веле уло:

{| class="wikitable"
| И. || ''мый'' || ''те'' || ''тудо'' || ''ме''
|-
| Р. || ''мый-ын'' || ''тен-да-н'' || ''туды-н'' || ''мем-на-н''
|-
| Д. || ''мы-лан-ем'' || ''ты-лан-да'' || ''туд-лан'' || ''мы-лан-на''
|-
| В. || ''мый-ым'' || ''тен-да-м'' || ''туды-м'' || ''мем-на-м''
|}

Личный олмештышмут ойлончышто утларакше подлежащий ден дополнений лиеш, мутлан: ''Ивановын почеламутшо але тӧрсыр. Садлан лиыйн ме тудлан''{{иземдыме|(дополнений)}}'' тунемаш, адакат ончык каяш кӱлеш манына.'' ([[Майоров-Шкетан|М. Шкетан]])

Родительный вочмыкыште каласалтше личный олмештышмут шукыж годым рашемдык лиеш, мутлан: 1. ''Аваем, Россий, лач тый гана эсен лий, тыйын''{{иземдыме|(рашемдык)}}'' эсенетлан ме йывыртена.'' ([[Семён Николаев|Сем. Николаев]]) 2. ''Марий Элна, мемнан''{{иземдыме|(рашемдык)}}'' чонышто эн келгыште тый улат.'' (М. Якимов)

== Указательный олмештышмут ==
Указательный олмештышмут-влак иктышт наста ыҥан улыт: ''тиде'', ''тудо'', ''ты'', ''ту'', ''нине'', ''нуно'', ''саде''; весышт настан палыжым каласен пуат: ''тыгай'', ''тугай''; кумышышт настан мыняр улмо дене палдарат: ''тынар'', ''тунар''.

Нуно ойлончышто лӱммут ончылно шогат да чот денат, вочмык денат огыт вашталт, шукыж годым рашемдык лийыт, мутлан: 1. ''Корем ты''{{иземдыме|(рашемдык)}}'' могырымат, корем ту''{{иземдыме|(рашемдык)}}'' могырымат эртен кайыше-влакым Павыл кугыза каван вуй гыч ончен.'' (Д. Орай) 2. ''Молан теве нине''{{иземдыме|(рашемдык)}}'' ушкал-влак таза, тичмаш улыт, а нуно''{{иземдыме|(рашемдык)}}'' ушкалышт — явык?'' ([[Чавайн, Сергей Григорьевич|С. Чавайн]]) 3. ''Садыште тыгай''{{иземдыме|(рашемдык)}}'' сӧремалтше мландым кучаш ок йӧрӧ.'' ([[Шабдар Осып]]) 4. ''Кумло куд ий еҥ кидыште илышым. Тунарак''{{иземдыме|(рашемдык)}}'' орлыкым чытышым.'' (Я. Элексейн)

{| class="wikitable"
| И. || ''тиде'' || ''нине'' || ''тугай'' || ''тынаре''
|-
| Р. || ''тидын'' || ''нинын'' || ''тыгайын'' || ''тынарын''
|-
| Д. || ''тидлан'' || ''нинылан'' || ''тугайлан'' || ''тынарылан''
|-
| В. || ''тыдым'' || ''ниным'' || ''тугайым'' || ''тынарым''
|-
| М. || — || — || ''тугайыште'' || ''тынарыште''
|-
| Н. || — || — || ''тугайышке'' || ''тынарышке''
|-
| О. || — || — || ''тугаеш'' || ''тынареш''
|}

== Определительный олмештышмут ==
Определительный олмештышмут-влак ойлончышто лӱммут деч посна каласалтмышт годым вочмык дене вашталтыт да тӱрлӧ йыжыҥ лийыт, лӱммут дене кылдалтмышт годым огыт вашталт да рашемдык лийыт, мутлан: 1. ''Пашаче еҥ коклаште кушшо, шкежат''{{иземдыме|(подлежащий)}}'' пашачак лиеш, кеч-могай''{{иземдыме|(рашемдык)}}'' пашам йӧратен ышта.'' (Шобдар Осып) 2. ''Икте иктым ойла, весе''{{иземдыме|(подлежащий)}}'' — весым''{{иземдыме|(дополнений)}}''.'' ([[Ким Васин|К. Васин]]) 3. ''"Керек-кӧланат''{{иземдыме|(дополнений)}}'' шочмо кундем шерге", — вашешта Муро Апшат.'' (К. Васин)

''Шке'' олмештышмут пелен лӱммут але личный олмештышмут лиеш гын, кок мутге вочмык дене вашталтеш, мутлан: И. ''мый шке'', Р. ''мыйын шкемын'', Д. ''мыланем шканем'', В. ''мыйым шкемым''. Але: И. ''ачам шке'', Р. ''ачамын шкежын'', Д. ''ачамлан шканже'', В. ''ачамым шкенжым''.

{| class="wikitable"
| И. || ''чыла'' || ''кеч-могай'' || ''кеч-мыняре''
|-
| Р. || ''чылан'' || ''кеч-могайын'' || ''кеч-мынярын''
|-
| Д. || ''чылалан'' || ''кеч-могайлан'' || ''кеч-мынярылан''
|-
| В. || ''чылам'' || ''кеч-могайым'' || ''кеч-мынярым''
|-
| М. || — || ''кеч-могайыште'' || ''кеч-мынярыште''
|-
| Н. || — || ''кеч-могайышке'' || ''кеч-мынярышке''
|-
| О. || — || ''кеч-могаеш'' || ''кеч-мыняреш''
|}

== Йодышан олмештышмут ==
Йодышан олмештышмут-влак тӱрлӧ нерген йодмым ончыктат — наста нерген: ''кӧ?'' ''мо?'', качестве нерген: ''могай?'', мынярлык нерген: ''мыняре?'' ''кунаре?'' ''мочоло?'', тыгаяк настала коклаште вес настан вержым: ''кудо?''.

Йодышан олмештышмут-влак йодышан ойлончышто кучылтатыт, мутлан: 1. ''Чынак, муро куатым, усталыкым Кождемырлан кӧ''{{иземдыме|(подлежащий)}}'' пуэн? Кӧ''{{иземдыме|(подлежащий)}}'' тудлан сылне, ямле семым эн сай саскала сӱвызен конден?!'' (К. Васин) 2. ''Можо''{{иземдыме|(подлежащий)}}'' тыге кумылым тарвата? Можо''{{иземдыме|(подлежащий)}}'' тыге шошым кечын айдемым ала-кушко ӱжеш, ала-мом эре кычалыкта?'' (Шабдар Осып) 3. ''"Вара таче могай''{{иземдыме|(рашемдык)}}'' каҥашым ыштышда?"— йодеш вате.'' (С. Чавайн) 4. ''"Вара мыняр''{{иземдыме|(рашемдык)}}'' еҥ кнагам лудаш налеш?"— мый лудмо пӧрт вуйлатыше деч йодым.'' (М. Шкетан) 5. ''"Кудыда''{{иземдыме|(подлежащий)}}'' старшой?"— адак йодо еҥ.'' (Я. Ялкайн)

''Кӧ?'' ''мо?'' олмештышмут-влак ныл вочмык дене вашталтыт: И. ''кӧ?'' ''мо?'' Р. ''кӧн?'' ''мон?'' Д. ''кӧлан?'' ''молан?'' В. ''кӧм?'' ''мом?''

Молышт лӱммутан кучылталтмыш олмеш шкетын кучылталтмышт годым чыла вочмыкыште каласалтыт, мутлан:

{| class="wikitable"
| И. || ''могай?''
|-
| Р. || ''могайын?''
|-
| Д. || ''могайлан''
|-
| В. || ''могайым''
|-
| М. || ''могайыште?''
|-
| Н. || ''могайышке?''
|-
| О. || ''могаеш?''
|}

Йодышан олмештышмут-влак вочмык дене вашталтмышт годым ойлончышто тӱрлӧ йыжыҥ лийыт.

== Относительный олмештышмут ==
Относительный олмештышмут-влак йыгыр ойлончылаште ик тыглай ойлончым весе дене кылдаш кучылталтыт гын, йодмо ыҥыштым йомдарат да [[ушеммут]] шотан мут лийыт, садлан нуным относительный (ойлончо-влак кокласе кылым ончыктышо) олмештышмут маныт.

Нунат ойлончышто тӱрлӧ йыжыҥ лийыт, мутлан: 1. ''Кӧ''{{иземдыме|(подлежащий)}}'' пашам ышта чот, тудлан''{{иземдыме|(дополнений)}}'' почет.'' (Калыкмут) 2. ''Кӧ''{{иземдыме|(подлежащий)}}'' мом''{{иземдыме|(дополнений)}}'' кычалеш, тудым''{{иземдыме|(дополнений)}}'' муэш.'' (Калыкмут) 3. ''Лийын дыр тудынат ныжыл ӱдыр, кӧн''{{иземдыме|(рашемдык)}}'' шинчаште кава кандалге.'' ([[Казаков Миклай|М. Казаков]])

== Неопределенный олмештышмут ==
Неопределенный олмештышмут-влак ончыктат:
# палыдыме еҥ ден настам: ''ала-кӧ'', ''ала-мо'', ''иктаже'', ''иктаж-кӧ'', ''кӧ-гынат'', ''мо-гынат'';
# палыдыме качествым: ''ала-могай'', ''иктаж-могай'', ''могай-гынат'';
# палыдыме мынярлыкым: ''ала-мыняр'', ''иктаж-мыняр'', ''мыняр-гынат'', т.м.

Неопределенный олмештышмут-влакат ойлончышто лӱммут деч посна кучылталтмышт годым вочмык дене вашталтыт да тӱрлӧ йыжыҥ лийыт, лӱммут дене кылдалтмышт годым огыт вашталт да рашемдык лийыт, мутлан: 1. ''"Ала-кӧ''{{иземдыме|(подлежащий)}}'' толеш"— Якуня омса велке йол йӱкым колын кычкырале.'' (К. Васин.) ''Кождемыр могай-гынат''{{иземдыме|(рашемдык)}}'' осал паша лийшашым шиже.'' (К. Васин) 3.''Чачи, пареҥгыда уло гын, иктаж-мынярым''{{иземдыме|(дополнений)}}'' эрыктет гын, йӧра ыле'' (С. Чавайн) 3. ''Империалист сар тӱҥале. Марий шемер-влак, вуйыштым сакен, ешыштым шортарен коден, ала-мо верч''{{иземдыме|(ала-мо верч - дополнений)}}'', ала-кӧн верч''{{иземдыме|(ала-кӧн верч - дополнений)}}'', ала-кӧн''{{иземдыме|(ала-кӧн - дополнений)}}'' ваштареш кредалаш каеныт.'' (С. Чавайн)

''Икмыняре'' да ''иктаже'' шомак деч моло неопределенный олмештышмут-влак чыланат кореш гоч возалтыт.

== Отрицательный олмештышмут ==
Отрицательный олмештышмут-влак настам, тудын палыжым да чотшым шӧрен каласат. Нунат лӱммут деч посна каласалтмышт годым вочмык дене вашталтыт, ойлончын тӱрлӧ йыжыҥже лийыт, мутлан: И. ''нигӧ'', Р. ''нигӧн'', Д. ''нигӧлан'', В. ''нигӧм''. Але: И. ''иктат'', Р. ''иктынат'', Д. ''иктыланат'', В. ''иктымат''.

Лӱммут дене кылдалтмышт годым отрицательный олмештышмут-влак огыт вашталт, ойлончышто определений лийыт, мутлан: 1. ''Мемнан чонышто ок лий нимогай''{{иземдыме|(рашемдык)}}'' ойгыжат!'' (М. Казаков) 2. ''Шып, нимо''{{иземдыме|(рашемдык)}}'' йӱк уке.'' (И. Ломберский)

Отрицательный олмештышмут-влакым ыштыше ''ни-'' приставке пырля возалтеш.

== Негыз ==
* Марий йылме. Теорий. 5-9 класслан учебник. З.В. Учаев. 1993, Марий кнага савыктыш.

[[Категорий:Ойлымаш ужаш]]

[[af:Voornaamwoord]]
[[als:Pronomen]]
[[ar:ضمير (لغة)]]
[[ast:Pronome]]
[[az:Əvəzlik]]
[[ba:Алмаш (һүҙ төркөмө)]]
[[bg:Местоимение]]
[[br:Raganv]]
[[bs:Zamjenice]]
[[ca:Pronom]]
[[ce:ЦIерметдош]]
[[ch:Klå'an]]
[[cs:Zájmeno]]
[[cv:Местоимени]]
[[da:Stedord]]
[[de:Pronomen]]
[[el:Αντωνυμία]]
[[en:Pronoun]]
[[eo:Pronomo]]
[[es:Pronombre]]
[[et:Asesõna]]
[[eu:Izenordain]]
[[fa:ضمیر]]
[[fi:Pronomini]]
[[fr:Pronom]]
[[fy:Foarnamwurd]]
[[gd:Riochdair]]
[[gl:Pronome]]
[[he:כינוי גוף]]
[[hi:सर्वनाम]]
[[hr:Zamjenice]]
[[hu:Névmás]]
[[id:Pronomina]]
[[is:Fornafn]]
[[it:Pronome]]
[[ja:代名詞]]
[[jv:Tembung sesulih]]
[[ka:ნაცვალსახელი]]
[[kk:Есімдік]]
[[ko:대명사]]
[[ku:Cînav]]
[[ky:Жактама]]
[[la:Pronomen]]
[[li:Pronoom]]
[[ln:Likitana]]
[[lt:Įvardis]]
[[lv:Vietniekvārds]]
[[mk:Заменка]]
[[ml:സർവ്വനാമം]]
[[mr:सर्वनाम]]
[[nah:Tlapatiliztōcāitl]]
[[nds:Pronomen]]
[[nl:Voornaamwoord]]
[[nn:Pronomen]]
[[no:Pronomen]]
[[os:Номивæг]]
[[pl:Zaimek]]
[[pnb:پڑناں]]
[[pt:Pronome]]
[[qu:Sutip rantin]]
[[ro:Pronume]]
[[ru:Местоимение]]
[[rue:Містоназывникы]]
[[se:Pronomen]]
[[sh:Zamjenica]]
[[simple:Pronoun]]
[[sk:Zámeno]]
[[sl:Zaimek]]
[[sq:Përemri]]
[[sr:Заменице]]
[[sv:Pronomen]]
[[ta:ஆங்கில இடப் பெயர்ச்சொல்]]
[[te:సర్వనామము]]
[[th:คำสรรพนาม]]
[[tl:Panghalip]]
[[tr:Zamir]]
[[tt:Алмашлык]]
[[uk:Займенник]]
[[vi:Đại từ]]
[[wa:Prono]]
[[war:Imbesngaran]]
[[yi:פראנאם]]
[[zh:代詞]]
