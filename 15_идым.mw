{{Идым}}
'''15 Идым''' — [[григориан кечышот]] почеш идалыкын 258-ше (кужемдыме ийлаште 259) кечыже. Идалык пытыме марте 107 кече кодеш.
== Пайрем-влак ==
* Демократийын кечыже
== Лӱмгече ==
Идымын латвизымше кечынже Антон, Иван да Федот – влак лӱмгечыштым палемдат.
== Мо лийын ==
''Тыгак ончо: [[:Категорий:15 Идым Мо лийын]]''
* [[1801]] ий — Александр Первый кугыжалан икымше велосипедым ончыктеныт. Изобретательже – крепостной кресаньык Ефим Артомонов. Тудо императорын коронацийышкыже Урал гыч Петербургыш шумеш тиде велосипед дене кудал миен: кугыжа тидлан кресаньыклан эрыкым пуэн.
* [[1916]] ий — сар историйыште танк дене ик эн кугу кредалмаш лийын. Сомма эҥер воктене Английын да Францийын войскаже-влак немыч-влакым танк дене чактареныт. 
* [[1922]] — Россий Федерацийысе санитар-эпидемиологий службым ыштыме.
* [[1956]] — [[М. Шкетан лӱмеш Марий калыкле драме театр]]ыште [[Сергей Чавайнын]] пьесыже почеш шындыме «Мӱкшотар» спектакльын премьерыже лийын.
* [[1971]] ий — «Гринпис» экологий ушемым почмо. 
== Кӧ шочын ==
''Тыгак ончо: [[:Категорий:15 Идым Кӧ шочын]]''
* [[1920]] — Виктор Иванович Лобанов, авиатор, Россий Федерацийын сулло транспорт пашаеҥже. Угарман кундемыште шочын. 1961-1984-ше ийлаште тудо Йошкар-Оласе авиапӧлкан вуйлатышыже лийын. Тыгак республикысе кӱшыл погынын депутатше сомылым 14 ий шуктен шоген. Суапле пашажлан «За боевые заслуги» медаль да Йошкар Знамя, «Знак Почёта», Ленин орден-влак дене палемдалтын. 
* [[1929]] — Людмила Ивановна Мосунова, туныктыш пашаеҥ, Россий Федерацийын сулло туныктышыжо. [[Кужэҥер кундем]]ыште. Марий кугыжаныш педагогик институтым тунем лекмек, Руш-Шой кыдалаш школышто тыршаш тӱҥалын, вара Конганур школыш куснен, но икмыняр ий гыч уэш Руш-Шойыш пӧртылын. 29 ий тыршымыже моткоч кӱкшын аклалтын. 
* [[1951]] — Николай Константинович Клементьев, кугыжаныш пашаеҥ. Тудын гын паша корныжо рӱдӧ сайлымаш комиссий дене кылдалтын. [[Спорт]] аланыштат Николай Константинович кугу пагалымашым сулен: Йошкар-олан 10 эн сай тренер радамыште тудынат лӱмжќ чапланен. 
* [[1952]] — Валентина Ивановна Щербакова, тӱвыра пашаеҥ. Сем училищым тунем лекме деч вара шочмо Шернур тӱвыра пӧртыштӧ пашам ышташ логалын. Вара паша корныжо кинотеатрыштат шуйнен. 1996-шо ий гыч тачысе кече марте Валентина Ивановна Советскийысе тӱвыра пӧлкан вуйлатышыжлан тырша. Тудын пашажым Россий Федерацийысе тӱвыра министерстват кӱкшын аклен: кугыжаныш чап танык дене палемден.
== Кӧ колен ==
''Тыгак ончо: [[:Категорий:15 Идым Кӧ колен]]''

== Калык пале ==
'''Мамонтийын кечыже.''' Тиде кечын ожно чыла вольыкым вӱташтак шогыктеныт, тӱжвак лукташ тыршен огытыл, уке гын, вольык вашке черлана – маныныт. Тиде кече деч вара армийыш кайышаш рвезе-влакын пайрем пагытышт тӱҥалын. Ноябрь марте нунылан нимогай пашам ыштыктен огытыл, рекрутлан службо деч ончыч сайын каналташ пуэныт.  
{{commonscat|15 September}}

[[Категорий:15 Идым]]
