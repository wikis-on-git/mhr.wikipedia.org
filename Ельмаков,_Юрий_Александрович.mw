{{Палыме еҥ
 |лӱм              = Юрий Александрович Ельмаков
 |оригинал лӱм   = 
 |сӱрет          = Юрий Александрович Ельмаков.jpg
 |сӱретын лопкытшо           = 200px
 |возымаш          = 
 |шочмаш дене лӱм = 
 |тыршымаш алан = сӱретче
 |шочын    = [[11 Теле]] [[1937]] ий
 |шочмо вер   =   У Роҥго кундемысе Петрушкино ял
 |гражданство      = Россий
 |подданство       = 
 |колен      = 
 |колымо вер     = 
 |ача             = 
 |ава             = 
 |пелаш           = 
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Юрий Александрович Ельмаков''' ([[11 Теле]] [[1937]] ий, [[У Роҥго кундем]]ысе Петрушкино ял) —- [[сӱретче]] да [[график]], [[МАССР тӱвыран сулло пашаеҥже]] (1984), [[Российысе сӱретче-влак ушем]]ын еҥже (2005). 
== Тунеммаш ==
Марий Эл тӱвыра министерстве пеленсе изобразительный искусство студийым тунем пытарен. Ончыкылык сӱретчын туныктышыжо кумдан палыме акварелист Р.А. Гусманов лийын. 1967 ий гыч творческий корныжо тудым РСФСР художественный Фондын Марий отделений суретче ешышкыже конда. 1973 ийыште Юрий Ельмаков [[Козьмодемьянск]] олаште тиде отделенийын филиалжым почеш. Козьмодемьянскысе, [[Морко кундем]] [[Чавайнур]] ялысе, «Марий чодыра» национальный паркысе Пӱртӱс музей-влакым келыштарымаште тыршен. Йошкар-Олаште кумдан палыме марий скульптор Ф.Л. Шабердин дене пырля краеведений тоштерлан «Марийская свадьба» диорамым ямдылен. Тыште шуарыме мастарлыкше 1989 ийыште «Балтика-89» (Таллинн) выставкым ямдылыме годым кугу полышым пуэн.
== Усталык паша ==
Юрий Ельмаковын икымше персональный ончерже 1981 ийыште Козьмодемьянскыште лийын. Советский поселкын краеведческий тоштерже землякшын экспозицийлажым эреак налын шога. Сӱретчын пашаже-влакым [[Йошкар-Ола]]ште, [[Моско|Москваште]], [[Пермь]]ыште, [[Таллинн]]ыште, [[Шупашкар|Чебоксарыште]], [[Нижнекамск]]ыште, [[Саранск]]ыште, [[Саратов]]ышто эртаралтше ончерлаште ужаш лиеш.
=== Сӱрет-влак ===
Художникын ушышкыжо да шӱмышкыжӧ шочмо марий кундемын пӱртӱсшо изинек шыҥен пурен. Поян пӱртӱсым шижын, умылен моштышо мастар йоча жапыштак чодырам, кайык да янлык-влакым шымлен, сонар да кол кучымо сомыллан тунемын.
«Теле» (1970), «Тошто Бухарово ял» (1992), «Кӱдырын мурыжо» (1995), «Шӧртньӧ шыже» (2002), «Мушанер» (2003), «Верхушнур пӱя» (2005) монотипий-влак лирике шӱлыш дене темыныт. А «Шошо» произведенийыште южын волгыдын тарванылмыжым, лойыкталтмыжым ужаш лиеш. «Эр юж» (2006) сӱретыште Изи Кундыш эҥерым ончыктымо. Нӧртымӧ кагазеш сӱретлыме технике шкешотан куштылго, волгыдо моторлыкым почын пуа.
«Вспугнутый глухарь» (2005) пейзажыште нерен шогышо чодырам кайык-влакын чоҥештымышт помыжалтара. Яндар эр кава, эҥерын «шепкаште» лӱҥгалтмыже «Малый Кундыш» акварельыште мастарын ончыктымо. Пӱтынек ужар-шуналге тӱс дене сӧрастарыме «Грязный затон» ден таҥастарымаште, тиде сӱрет чапле чия тӱсшӧ дене сымыстара. А «Ашламаш» акварельже кумдык композицийже дене шинчаш перна.
«Орш-влак» акварель «Марий чодыра» композицийыш пура. Чодыран ялыште теле пӱртӱсым автор кӧргӧ шижмашыже, йӧратымашыже гоч почын ончыктен: лум ден леведалтше чодыраште йошкар кайык-влак чонышто тӱрлӧ шижмашым, шонымаш толкыным тарватат.
<center>
<gallery widths="150" caption="Галерей">
Файл:Эҥер. Ельмаков.jpg|
Файл:Йошкар вуйчиеман удырамаш. Ельмаков.jpg|
</gallery>
</center>

== Тыгак ончо ==
* [[Вишневский Сергей Павлович|Сергей Вишневский]]

[[Категорий:Сӱретче-влак]]
