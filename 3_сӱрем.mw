{{Сӱрем}}

'''3 сӱрем''' (3 июль) — [[григориан кечышот]] почеш идалыкын 184-ше (кужемдыме ийлаште — 185-ше) кечыже. Идалык пытыме марте 181 кече кодеш.

== Пайрем да памятный дате-влак ==
* {{Флагификаций|Белоруссий}} — Эрыкан лийме кече.
* {{Флагификаций|Россий}}, [[Алтай Республик]], [[Хакасий]] — Шинчымаш кече.
* {{Флагификаций|УАШ}}, [[Виргиний]] — Эмансипаций кече
* {{Флагификаций|Россий}} — ГИБДД кече.

== Лӱмгече ==
* Католик лӱм-влак: Анатолий, Гиацинт, Фома.
* Танле (православный) лӱм-влак: Андрей, Глеб, Инна, Лука, Наум, Римма, Фома.

== Событий-влак ==
''Тугак ончо: [[:Категорий:Сӱрем тылзын 3 кечысе событий-влак]]''
* [[1885]] ий — Карл Бенц шке ыштыме икымше автомобильым испытанийыш луктын.

=== Марий тӱняште ===
* Тиде кечын Йошкар-Олаште икымше аэроклубым почыныт.
* [[1944]] ий — Марий радиомеханик техникум почылтын.

== Шочыныт ==
''Тугак ончо: [[:Категорий:Сӱрем тылзын 3 кечынже шочшо-влак]]''
* [[1926]] ий — [[Константинова, Нинель Александровна|Нинель Александровна Константинова]], Россий Федерацийын сулло артисткыже. Санкт-Петербургышто шочын. Кундемнан моткоч пагалыме артист Георгий Константиновын пелашыже. Тудат Руш академ театрыште актрисылан ӱмыржӧ мучко тыршен: 50 утла рольым устан чоҥен, кудышт коклаште Эдит Пиафын, Гелян, Айседора Дунканын рольыштым поснак палемдыман. Образын койыш-шоктышыжым чон дене шижын модын моштен. Тидлан, мутат уке, калык пагалымашым сулен. 
* [[1931]] ий — [[Пушков, Борис Сергеевич|Борис Сергеевич Пушков]], марий живописец. Пейзажым сӱретлымыж ден марий сӱрет тӱняште икымше профессионаллан шотлалтеш. «Марий сӱретче» ушемын чолга еҥже. «За молодых!» да «Песня» триптихлан кугыжаныш премий дене палемдалтын. Пашаже-влак Москосо, Ижевскысе, Озаҥысе, Йошкар-Оласе ончерлаште лийыныт.
* [[1943]] ий — Аркадий Александрович Степанов, Россий Федераций транспортын сулло пашаеҥже.  Шкеже [[Провой кундем]] Нуктуж ял гыч. 20 ий наре Звенигово районысо автотранспорт ушемыште автобус виктарышылантыршен, а вара тыштак [[апшат]] сомылым шукташ тӱҥалын.
* [[1959]] ий —[[Речкина, Ангелина Сионьевна|Ангелина Сионьевна Речкина]], мурызо, Марий Эл Республикысе сымыктышын сулло пашаеҥже. Курыкмарий кундемын шочшыжо Бауман лицей пелен «Лира» сымыктыш школым вуйлата.

== Коленыт ==
''Тугак ончо: [[:Категорий:Сӱрем тылзын 3 кечынже колышо-влак]]''
* [[1943]] ий — [[Йыван Кырла]], марий киноактёр да почеламутчо.

== Калык пале ==
* Православийыште таче Мефодийын кечыже палемдат. Пасулаште пулдырчын йӱкшӧ шокта. Шурно шуэш – маныт. Ты кечын калык палымат эскереныт: пӧрт вуйышко тумна толын шинчеш гын – пожарлан. 
* Таче Мланде Юмын ош кече йыр туран савырныме кечыже. Марий-влак тиде кечын игечым эскереныт: таче могай игече шога, тугаяк игечым шудым солымо да уржа-сорла пагытлан вучыман. 

{{commonscat|3 July}}

[[Категорий:3 сӱрем]]
