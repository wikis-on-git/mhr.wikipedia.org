[[File:Ончыко.jpg|thumb|300px|«Ончыко» журналын икымше номерын комжо.]]
Республикысе марий тӱвыра рӱдерын марий йылмым да культурым у жаплан келшыше йӧн дене вияҥдыме шотышто пӧлкаже да [[Йылмым, сылнымутым да эртыкым шанчын шымлыше марий институт|МарНИИЯЛИ-н]] йылме пӧлкаже марий электрон книгагудым чумыра. Ты пашаште тымарте изи огыл ошкыл ышталтын. Мутлан, 1954 ий гыч лекташ тӱҥалше «Ончыко» журналым таче кече марте чыла номержымат сканироватлен пытарыме. Чылаже 500 утла номерым электрон версийыш кусарыме.

[[Марий тӱвыра рӱдер]]ысе пӧлкам вуйлатыше [[Сабанцев, Геннадий Леонидович|Геннадий Сабанцевын]] мутшо почеш,  «Ончыко» журнал – тиде марий сылнымутын воштончышыжо. Компьютер йӧн дене пайдаланен, ынде тудым тӱня мучкат марий-влак лудын кертыт.

МарНИИЯЛИ-н йылме пӧлкан пашаеҥже Андрей Чемышев тыге ешарен: «А тидланже «Ончыко» журналым лукшо-влак дечын тудым эрыкан лицензий почеш интернетыште савыкташ йӧным ышташ йодына».
«Ончыко» журналын электрон архившым интернетыште [http://mari-lab.ru/index.php?title=Ончыко_(PDF) '''mari-lab.ru'''] адресыште муаш лиеш.

[[Категорий:Викиувер]]
