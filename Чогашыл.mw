[[Файл:Genga 19.jpg|right|thumb|Айдемын чогашылже-влак. Тошто сӱрет.]]
[[Файл:Skeletal muscle.jpg|right|thumb|Скелет чогашылын чоҥалтмыже|430px]]
'''Чогашыл''' ({{lang-ru|''мышцы'' але ''мускулы''}}) — [[Айдеме|Айдемын]] але [[янлык]]ын кап органже, чогашыл ткань гыч шога, нерв ипуль дене тудо туртын але шарлен кертеш. Тӱрлӧ пашам шуктымылан кӱлеш: тарваныме, коштмо, ойлымо, шӱлымылан. 86,3 %-лан чогашыл [[вӱд]] гыч шога.

Капым тарватылаш, тӱрлӧ пашам шукташ, ончыкташлан чогашыл-влак кӱлыт. Шинчам кумаш, шыргыжалаш, куржаш, шӱлаш - тиде чыла чогашыл-влакын туртымыж дене ышталтеш. Каплан тарванылаш полшат гына огыл, тыгак чогашыл-влак деч мемнан капнан физиологий паша шога. А чыла чогашыл-влакын пашаштым нерв системе виктара, химий энергийым механик энергийыш савыра.

Айдемын капыштыже 640 чогашыл наре уло. Эн изи - пылыш кӧргысӧ изи лу дене кушшо чогашыл. Эн кугу - кутан чогашыл-влак нуно мыланна кошташ полшат. Эн виян - пурмо чогашыл (жевательные).

[[Категорий:Физиологий]]
[[Категорий:Анатомий]]
[[Категорий:Айдеме]]
