[[Файл:Olympic flag.svg|300px|thumb|Олимпий оҥго-влак — Олимпий Йогынын [[Тисте|тистыже]]]]
'''Олимпий модмаш-влак''' (южгунам '''Олимпий модыш-влак''') - [[калык]]-влак кокласе эн кугу комплексный [[спорт]] таҥасымаш. Тудо кажне ныл ийлан ик гана эртаралтеш. Ондакше Акрет Олимпий модмаш [[Греций]]ыште [[Олимпий Ола]]ште м.к.д.о. VIII гыч, [[V курым]] марте эртаралтын. [[XIX курым]] мучаште барон [[Пьер де Кубертен]] Олимпий модмашым угыч тӱҥалаш тыршен. Садлан [[1894]] ийыште Интеркалык(ын) Олимпий Комитетым(ИОК) почын. Кок ий эртен, да Тыгодсо Олимпий модмаш-влак [[Афине|Афиныште]] эртаралтыныт. Вара Олимпий Модмаш-влак да {{comment|Олимпий Толкын|Олимпийское Движение}} шотышто {{comment|ИОК|Интеркалыкын Олимпий Комитет}} тӱҥ вуйлатыше улеш. Тыгак эше [[Олимпий Хартий]] уло, кушто радам-влак да кӱштымаш-влак сереныт, кузе тыгай таҥасымашым эртараш.

[[XX курым]] годсек Олимпий Толкын пеш шуко вашталтын. Тидлан кӧра ИОК модмашым вашталтен, саманым шотыш налын. Кудо-икте саемдымаш-влак: Теле Олимпий модмаш-влак лум да ий спорт тӱрлыклан, Паралимпий модмаш-влак кап-кыл шотышто ситыдымаш дене еҥлан да Самырыктукым Олимпий модмаш-влак самырык спортъеҥлан. Тӱрлӧ политике, экономике, [[технологий]] шот дене ИОК Олимпий Модмашым эше уэмден. Таче Олимпий Модмаш-влак кымылзо-влак да йӧратыше-влак кокла (кузе Кубертен ондакше шонен) гыч лектын да кызыт профессионал спортъеҥлак пайдаланат тудым. [[Тӱшкаувер йӧнык-влак]] кӱлешлык корпоратив спонсорлык да коммерциализаций шотышто йодышым шынден.

Кызыт Олимпий Йогын Интеркалыкын спорт федерацийым, Калыкын Олимпий комитетым да кажне Олимпий модмашлан организационный комитетым куча. Тудо {{comment|пунчалым лукшо илтарман|орган, принимающий решения}} улеш, садлан тудо кажне Олимпий модмашлан {{comment|оза олам|Оза Ола - ола кушто Олимпий модмаш эртаралтеш}} сайлымашлан {{comment|вуйшогын|ответственный}} улеш. Оза ола модмаш пайремым да радам шотым Олимпий Хартий дене келшен эртарашлан вуйшогын улеш. ИОК Олимпий программым да могай спорт тӱрлык-влак Олимпий модмашыште улшаш палемдалта. Олимпий пайрем шуко йӱлам да {{comment|ӱжвата|символ}}-влакым налеш (мутлан, [[Олимпий тисте|Олимпий тистыже]] да [[Олимпий тул]]), тыгак Почмаш да Петырымаш {{comment|радам шот-влак|церемонии}} улыт. Чылаже 13.000 шукырак спортъеҥ-влак Кеҥеж да Теле Олимпий Модмашыште 33 тӱрло спорт тӱрлык шотышто таҥасат. 400 тӱрлӧ {{comment|сомылка|мероприятие}}-влак. Икымше, кокымшо да кумшо сеҥыше-влаклан шӧртньӧ, ший да вӱргене медальым пуат.

Модмаш тыгай кугу лийын, кажне калык тудым модеш. Тыгай кушмаш тӱрлӧ азапым ыштен, мутлан, бойкот-влак, допинг, {{comment|шолыпналтыш|взяточничество}} да терроризм. Кажне кок ийыште Олимпий модмаш-влак да ТУЙ йҥже, палыдыме спортеҥлан калык (южгунам калык коклаште) чапым нӧлталашлан кертмешетым пуат. Модмаш-влак тыгеже эше оза ола да эллан шке кояшлан кертмешетым пуат.

== Акрет Олимпий модмаш-влак ==
Акрет Грецийысе Олимпий модмаш-влак Олимпий Олаште эрталалтше йӱла да спорт дене кылдалтше пайрем сынан лийыныт. Модыш-влакын кузе шочмышт нерген пале-влак йомыныт, но ты событийым сӱретлыше икмыняр легенде аралалт кодын. Модмаш-влак тылеч ончыч лийыныт гынат, документ дене палемдалтше икымше тыгай пайремлымаш {{comment|м.к.д.о.|мемнан курым деч ончыч}} 776 ийыште лийын. Негызым [[Геракл]] пыштен. Модмаш-влакым эртарыме жапыште {{comment|савырле сӧрасымаш|священное перемирие}} увертаралтын, тыгодым сар-влакымат чареныт (чарыман улмаш), кеч тиде пунчал эрежак эскералтын огыл. 
 
Римлян-влак толмо дене Олимпий модмаш-влак шке сыныштым палынак йомдареныт. [[Христиан тын]]ым налме деч вара нуно [[чий тын]] дене кылдалтшылан шотлалташ тӱҥалыныт да [[394]] ийыште император Феодосий I нуным чараш кӱштен.

== Олимпий модмашым угыч пӧртылмаш ==
[[Файл:Baron Pierre de Coubertin.jpg|thumb|200px|Барон [[Пьер де Кубертен]]]]
Олимпий шонымаш акрет таҥасымашым чарыме деч вара йӧршынлан йомын огыл. Мутлан, [[Англий]]ыште [[XVII курым]] жапыште «олимпий» таҥасымаш да ӱчашымаш-влак ик гана веле огыл лийыныт. Варарак тыгай таҥасымаш-влак [[Франций]] да [[Греций]]ыште эртеныт. Туге гынат, нуным {{comment|кундем сынан|регионального масштаба}} изи сомылкалан веле шотлаш лиеш. Кызытсе Олимпий модмаш-влакын эн тӱҥ ончычсо «Олимпий»-влак лийыныт. Нуно [[1859]]-[[1888]] ийлаште эреак эртаралт шогеныт. Олимпий модмаш-влакым уэш пӧртылмаш нерген шонымашым [[Панайотис Суцос]] [[почеламутчо]] темлен, а илышыш тудым [[мер]] пашаеҥ [[Евангелис Заппас]] шыҥдарен.

[[1766]] ийыште археологический кычалмашым эртарыме деч вара Олимпий Олаште спорт да храм полат-влакым верештыныт. [[1875]] ийыште археологический шымлымаш да кычалмаш [[немыч]]-влакын вуйлатымышт почеш шуйнен. Ты пагытыште [[Европо|Европышто]] акрет жапым романтико-идеалистический семын онченыт. Олимпийысе шонымашым да тӱвырам угыч нӧлтал колтымо нерген ой Европо мучко моткоч вашке шарлен. Француз барон Пьер де Кубертен тунам каласен: «[[Немыч Эл]] акрет Олимпий деч мо кодмым кычал муын. Молан [[Франций]] тошто куатшым пӧртылтен ок керт?»

Кубертенын шонымыж почеш, француз салтак-влак [[1870]]-[[1871]] ийласе Франко-прусский сарыште начар тазалыкыштлан кӧра сеҥалтыныт. Тыгай сӱретым тудо француз-влакын кап-кыл тазалыкыштым шуарыме дене вашталташ тӧчен. Тидын годым калык эгоизмым кораҥдаш тыршен да тыныслык ден калык кокласе келшымаш верч шоген. Тӱнямбалсе самырыктукым шке вийжым кредалмаш пасушто огыл, а спорт таҥасымашлаште тергышаш. Олимпий модмашым угыч нӧлталмаш тудын шонымыж почеш ты экшык-влакым тӧрлашлан эн сай йӧн лийын.

[[1894]] ий [[Пеледыш]] тылзын 16-23 кечылаштыже [[Сорбонно]] олаште ([[Париж]] университет) эртаралтше конгрессыште Кубертен шке шонымашым да {{comment|ыҥым|идейым}} тӱрлӧ калык ончыко луктын. Конгрессын пытартыш кечынже тыгай ойыш шуыныт: кызытсе пагытын икымше Олимпий модмаш [[1896]] ийыште ты модмашым шочыктышо элыште – [[Греций]]ыште, [[Афине|Афиныште]] эртышаш. Тунам Интеркалыкын Олимпийский Комитетлан (ИОК) негызым пыштыме да модмаш-влакым вӱдымылан нуно вуйын шогеныт. Комитетын I-ше президентше [[грек]] [[Деметриус Викелас]] лийын. Ты пашам тудо 1-ше Олимпий модмаш чарнымеш, [[1896]] марте, вӱден. Барон Пьер де Кубертен генеральный секретарь сомылым шуктен.
[[Файл:Athens 1896 report cover.jpg|thumb|left|200px|Икымше Олимпий модмаш-влакын плакатше]]
Икымше Олимпий модмаш-влак кугу сеҥымаш дене эртеныт. Тушто 241 атлет (41 эл) гына лийыныт гынат, модмаш-влак акрет Греций пагыт годсек эн кугу спорт сомылкаш савырненыт. Грецийысе официал еҥ-влаклан да калыклан тиде моткоч келшен, садлан нуно модмаш-влакым Грецийыште ончыкыжат эре эртараш кӱлмӧ нерген темлымашым пуэныт. Но ИОК модмаш-влакым эртарыме верым кажне ныл ий вашталтыме нерген тӱрлӧ эл коклаште пунчалым луктын.

Икымше сеҥымаш деч вара Олимпий модмаш икымше нелылыкымат чытен. [[1900]] ийысе Парижысе (Франций) II Олимпий модмаш да [[1904]] ийысе Сент-Луисысе (Миссури, УАШ) III Олимпий модмаш [[тӱнямбал ончер]] дене ушнен шоген. Спорт таҥасымаш-влак тылзе дене шуйненыт да ончышо калыклан оҥай лийын огытыл. Сент-Луисысе модмаште утларакше американ спортъеҥ-влак лийыныт, молан манаш гын Европысо калыклан теҥыз гоч вончаш технический амаллан кӧра моткоч неле улмаш.

[[1906]] ийын Афиныште (Греций) эртыше Олимпий модмаште спорт таҥасымаш да лектыш тӱҥ верым айленыт. Ончыч ИОК ты модмаш-влакым Олимпийысылан шотлен гын (кеч нуно кажне кок ий гыч эртаралтыныт, а ныл ий гыч огыл), кызыт нуно Олимпий модмашлан огыт шотлалт. [[1906]] ийысе модмашым южо [[спорт]] [[эртымгорно]] [[шанчезе|шанчызе-влак]] олимпий шонымашын утаралтмаш семын ончат, молан манаш гын нуно модмаш-влаклан яра да кӱлдымыш савырнаш пуэн огытыл.

== Кеҥеж Олимпий модмаш-влак ==
{|class="wikitable"
!Модмаш||Ий||Ола||Эл
|-
| [[Кеҥеж Олимпий модмаш - Афине 1896|I]]||[[1896]]||[[Афине]]||{{GRE}}
|-
| [[Кеҥеж Олимпий модмаш - Париж 1900|II]]||[[1900]]||[[Париж]]||{{FRA}}
|-
| [[Кеҥеж Олимпий модмаш - Сент-Луис 1904|III]]||[[1904]]||[[Сент-Луис]]||{{флагификаций|УАШ}}
|-
| —||[[1906]]|| [[Афине]]||{{GRE}}
|-
| [[Кеҥеж Олимпий модмаш - Лондон 1908|IV]]||[[1908]]||[[Лондон]]||{{UK}}
|-
| [[Кеҥеж Олимпий модмаш - Стокгольм 1912|V]]||[[1912]]||[[Стокгольм]]||{{SWE}}
|-bgcolor="#ffcccc"
| VI||[[1916]]||[[Берлин]]||{{флагификаций|Немыч Эл|империй}}
|-
| [[Кеҥеж Олимпий модмаш - Антверпен 1920|VII]]||[[1920]]||[[Антверпен]]||{{BEL}}
|-
| [[Кеҥеж Олимпий модмаш - Париж 1924|VIII]]||[[1924]]||[[Париж]]||{{FRA}}
|-
| [[Кеҥеж Олимпий модмаш - Амстердам 1928|IX]]||[[1928]]||[[Амстердам]]||{{флагификаций|Нидерланд}}
|-
| [[Кеҥеж Олимпий модмаш - Лос-Анджелес 1932|X]]||[[1932]]||[[Лос-Анджелес]]||{{флагификаций|УАШ}}
|-
| [[Кеҥеж Олимпий модмаш - Берлин 1936|XI]]||[[1936]]||[[Берлин]]||{{флагификаций|Немыч Эл|1933}}
|-bgcolor="#ffcccc"
| XII||[[1940]]||[[Токио]]||{{JPN}}
|-bgcolor="#ffcccc"
| XIII||[[1944]]|| [[Лондон]]||{{UK}}
|-
| [[Кеҥеж Олимпий модмаш - Лондон 1948|XIV]]||[[1948]]||[[Лондон]]||{{UK}}
|-
| [[Кеҥеж Олимпий модмаш - Хельсинки 1952|XV]]||[[1952]]||[[Хельсинки]]||{{флагификаций|Финляндий}}
|-
| [[Кеҥеж Олимпий модмаш - Мельбурн 1956|XVI]]||[[1956]]||[[Мельбурн]]||{{AUS}}
|-
| [[Кеҥеж Олимпий модмаш - Рим 1960|XVII]]||[[1960]]||[[Рим]]||{{ITA}}
|-
| [[Кеҥеж Олимпий модмаш - Токио 1964|XVIII]]||[[1964]]||[[Токио]]||{{JPN}}
|-
| [[Кеҥеж Олимпий модмаш - Мехико 1968|XIX]]||[[1968]]||[[Мехико]]||{{MEX}}
|-
| [[Кеҥеж Олимпий модмаш - Мюнхен 1972|XX]]||[[1972]]||[[Мюнхен]]||{{флагификаций|Немыч Эл}}
|-
| [[Кеҥеж Олимпий модмаш - Монреаль 1976|XXI]]||[[1976]]||[[Монреаль]]||{{CAN}}
|-
| [[Кеҥеж Олимпий модмаш - Моско 1980|XXII]]||[[1980]]||[[Моско]]||{{флагификаций|Совет Ушем}}
|-
| [[Кеҥеж Олимпий модмаш - Лос-Анджелес 1984|XXIII]]||[[1984]]||[[Лос-Анджелес]]||{{флагификаций|УАШ}}
|-
| [[Кеҥеж Олимпий модмаш - Сеул 1988|XXIV]]||[[1988]]||[[Сеул]]||{{KOR}}
|-
| [[Кеҥеж Олимпий модмаш - Барселоно 1992|XXV]]||[[1992]]||[[Барселоно]]||{{флагификаций|Испаний}}
|-
| [[Кеҥеж Олимпий модмаш - Атланта 1996|XXVI]]||[[1996]]||[[Атланта]]||{{флагификаций|УАШ}}
|-
| [[Кеҥеж Олимпий модмаш - Сидней 2000|XXVII]]||[[2000]]||[[Сидней]]||{{AUS}}
|-
| [[Кеҥеж Олимпий модмаш - Афине 2004|XXVIII]]||[[2004]]||[[Афине]]||{{GRE}}
|-
| [[Кеҥеж Олимпий модмаш - Пекин 2008|XXIX]]||[[2008]]||[[Пекин]]||{{CHN}}
|-
| [[Кеҥеж Олимпий модмаш - Лондон 2012|XXX]]||[[2012]]||[[Лондон]]||{{UK}}
|-
| [[Кеҥеж Олимпий модмаш - Рио-де-Жанейро 2016|XXXI]]||[[2016]]||[[Рио-де-Жанейро]]||{{BRA}}
|-
| [[Кеҥеж Олимпий модмаш - Токио 2021|XXXII]]||<s>[[2020]]</s> → [[2021]]||[[Токио]]||{{JPN}}
|-bgcolor="#ffee99"
| [[Кеҥеж Олимпий модмаш - Париж 2024|XXXIII]]||[[2024]]||[[Париж]]||{{FRA}}
|-bgcolor="#ffee99"
| [[Кеҥеж Олимпий модмаш - Лос-Анджелес 2028|XXXIV]]||[[2028]]||[[Лос-Анджелес]]||{{флагификаций|УАШ}}
|-bgcolor="#ffee99"
| [[Кеҥеж Олимпий модмаш - Брисбен 2032|XXXV]]||[[2032]]||[[Брисбен]]||{{AUS}}
|}

== Теле Олимпий модмаш-влак ==
{|class="wikitable"
!rowspan=2| Модмаш
!rowspan=2| Ий
!rowspan=2| Ола
!rowspan=2| Эл
!colspan=2| Чот
!colspan=2| Чот
|-
! стран-участниц
! спортсменов-участников
! спортивных дисциплин
! спорт тӱрлык-влак
|-
![[Теле Олимпий модмаш - Шамони 1924|I]]
|[[1924]] || [[Шамони]] || {{FRA}}
|align="center"|16
|align="center"|280
|align="center"|14
|align="center"|4
|-
![[Теле Олимпий модмаш - Санкт-Мориц 1928|II]]
|[[1928]] || [[Санкт-Мориц]] || [[Файл:Flag of Switzerland (Pantone).svg|25px]] [[Швейцарий]]
|align="center"|25
|align="center"|464
|align="center"|14
|align="center"|4
|-
![[Теле Олимпий модмаш - Лэйк-Плэсид 1932|III]]
|[[1932]] || [[Лэйк-Плэсид]] || {{флагификаций|УАШ}}
|align="center"|17
|align="center"|252
|align="center"|14
|align="center"|4
|-
![[Теле Олимпий модмаш - Гармиш-Партенкирхен 1936|IV]]
|[[1936]] || [[Гармиш-Партенкирхен]] || {{флагификаций|Немыч Эл|1933}}
|align="center"|28
|align="center"|646
|align="center"|17
|align="center"|4
|-
!—
|[[1940]] || [[Санкт-Мориц]] || [[Файл:Flag of Switzerland (Pantone).svg|25px]] [[Швейцарий]] ||  ||  ||  || 
|-
!—
|[[1944]] || [[Кортина д'Ампеццо]] || {{ITA}} ||  ||  ||  || 
|-
![[Теле Олимпий модмаш - Санкт-Мориц 1948|V]]
|[[1948]] || [[Санкт-Мориц]] || [[Файл:Flag of Switzerland (Pantone).svg|25px]] [[Швейцарий]]
|align="center"|28
|align="center"|669
|align="center"|22
|align="center"|4
|-
![[Теле Олимпий модмаш - Осло 1952|VI]]
|[[1952]] || [[Осло]] || {{NOR}}
|align="center"|30
|align="center"|694
|align="center"|22
|align="center"|4
|-
![[Теле Олимпий модмаш - Кортина д'Ампеццо 1956|VII]]
|[[1956]] || [[Кортина д'Ампеццо]] || {{ITA}}
|align="center"|32
|align="center"|821
|align="center"|24
|align="center"|4
|-
![[Теле Олимпий модмаш - Скво-Вэлли 1960|VIII]]
|[[1960]] || [[Скво-Вэлли]] || {{флагификаций|УАШ}}
|align="center"|30
|align="center"|665
|align="center"|27
|align="center"|4
|-
![[Теле Олимпий модмаш - Инсбрук 1964|IX]]
|[[1964]] || [[Инсбрук]] || {{AUT}}
|align="center"|36
|align="center"|1091
|align="center"|34
|align="center"|6
|-
![[Теле Олимпий модмаш - Гренобль 1968|X]]
|[[1968]] || [[Гренобль]] || {{FRA}}
|align="center"|37
|align="center"|1158
|align="center"|35
|align="center"|6
|-
![[Теле Олимпий модмаш - Саппоро 1972|XI]]
|[[1972]] || [[Саппоро]] || {{JPN}}
|align="center"|35
|align="center"|1006
|align="center"|35
|align="center"|6
|-
![[Теле Олимпий модмаш - Инсбрук 1976|XII]]
|[[1976]] || [[Инсбрук]] || {{AUT}}
|align="center"|37
|align="center"|1123
|align="center"|37
|align="center"|6
|-
![[Теле Олимпий модмаш - Лэйк-Плэсид 1980|XIII]]
|[[1980]] || [[Лэйк-Плэсид]] || {{флагификаций|УАШ}}
|align="center"|37
|align="center"|1072
|align="center"|38
|align="center"|6
|-
![[Теле Олимпий модмаш - Сараево 1984|XIV]]
|[[1984]] || [[Сараево]] || {{флагификаций|Югославий}}
|align="center"|49
|align="center"|1272
|align="center"|39
|align="center"|6
|-
![[Теле Олимпий модмаш - Калгари 1988|XV]]
|[[1988]] || [[Калгари]] || {{CAN}}
|align="center"|57
|align="center"|1423
|align="center"|46
|align="center"|6
|-
![[Теле Олимпий модмаш - Альбервиль 1992|XVI]]
|[[1992]] || [[Альбервиль]] || {{FRA}}
|align="center"|64
|align="center"|1801
|align="center"|57
|align="center"|6
|-
![[Теле Олимпий модмаш - Лиллехаммер 1994|XVII]]
|[[1994]] || [[Лиллехаммер]] || {{NOR}}
|align="center"|67
|align="center"|1739
|align="center"|61
|align="center"|6
|-
![[Теле Олимпий модмаш - Нагано 1998|XVIII]]
|[[1998]] || [[Нагано]] || {{JPN}}
|align="center"|72
|align="center"|2302
|align="center"|68
|align="center"|7
|----- 
![[Теле Олимпий модмаш - Солт-Лейк-Сити 2002|XIX]]
|[[2002]] || [[Солт-Лейк-Сити]] || {{флагификаций|УАШ}}
|align="center"|77
|align="center"|2399
|align="center"|78
|align="center"|7
|----- 
![[Теле Олимпий модмаш - Турин 2006|XX]]
|[[2006]] || [[Турин]] || {{ITA}}
|align="center"|80
|align="center"|2508
|align="center"|84
|align="center"|7
|----- 
![[Теле Олимпий модмаш - Ванкувер 2010|XXI]]
|[[2010]] || [[Ванкувер]] || {{CAN}}
|align="center"|82
|align="center"|2566
|align="center"|86
|align="center"|7
|----- 
![[Теле Олимпий модмаш - Сочи 2014|XXII]]
|[[2014]] || [[Сочи]] || {{RUS}}
|align="center"|88
|align="center"|2873
|align="center"|98
|align="center"|7
|----- 
![[Теле Олимпий модмаш - Пхёнчхан 2018|XXIII]]
|[[2018]] || [[Пхёнчхан]] ||  {{KOR}}
|align="center"|92
|align="center"|2922
|align="center"|102
|align="center"|7
|-----
![[Теле Олимпий модмаш - Пекин 2022|XXIV]]
|[[2022]] || [[Пекин]] || {{CHN}}
|align="center"|91
|align="center"|2871
|align="center"|109
|align="center"|7
|----- bgcolor="#ffee99"
![[Теле Олимпий модмаш - 2026|XXV]]
|[[2026]] || [[Милан]]-[[Кортина д'Ампеццо]] || {{ITA}}
|align="center"|
|align="center"|
|align="center"|
|align="center"|
|----- bgcolor="#ffee99"
![[Теле Олимпий модмаш - 2030|XXVI]]
|[[2030]] || Палыдыме ||  Палыдыме
|align="center"|
|align="center"|
|align="center"|
|align="center"|
|}

{{Олимпий модмаш-влак}}

[[Категорий:Спорт]]
[[Категорий:Олимпий модмаш-влак]]
[[Категорий:Спорт таҥасымаш-влак]]
