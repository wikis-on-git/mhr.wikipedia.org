{{Палыме еҥ
 |лӱм               = Алексей Изибаев-Бирь
 |оригинал лӱм   = Алексей Русаевич Изибаев-Бирь
 |сӱрет          = Алексей Бирь.gif
 |сӱретын лопкытшо           = 200px
 |возымаш          = Алексей Изибаев-Бирь
 |шочмаш дене лӱм = Алексей Русаевич Изибаев
 |тыршымаш алан = [[мурызо]]
 |шочын    = [[26 Шыжа]] [[1952]] ий
 |шочмо вер   = [[Пошкырт Эл]] [[Мишкан кундем]] Кемий ял
 |гражданство      = [[Россий]]
 |йоча-влак             = 
 |чап пӧлек да премий = [[Олык Ипай лӱмеш премий]] ([[1998]]), [[Марий Эл Республикын сулло артистше]] ([[1998]])
 |сайт             = 
 |Commons          = 
}}
'''Алексей Изибаев-Бирь''' ([[26 Шыжа]] [[1952]] ий, [[Пошкырт Эл]] [[Мишкан кундем]] Кемий ял) — [[марий]] [[мурызо]], [[Руш йылме|рушлаат]], [[Марий йылме|марлаат]] йоҥгалтара. Йӱкшӧ ныл октавыш шуеш.
==Ӱмыргорно==
Алексей Русаевич Изибаев-Бирь 1952 ийын 26 октябрьыште Пошкырт республикысе Мишкан район, Кемий ялыште шочын. Тусо кыдалаш школым тунем пытарымеке, 1972-1974 ийлаште армийыште служитла. [[Салтак]] лийме жапыште вокально-инструментальный ансамбльыште шоктен.

Икана мурызын черланымыжлан кӧра тудым солист семын мураш йодыныт. Мурен да чыла шот дене лектын, мурымыжлан моктен ойлымым колын. Тиддеч вара эртак мурымо паша нерген шонаш тӱҥалеш. Армий гыч мӧҥгыш толмеке, тунамак Ӱпӧ оласе сымыктыш училищын вокальный пӧлкашке тунемаш пура. Тунемын лекмекыже, Пошкырт республикыште кандаш ий ансамбль пелен солист семын мурен коштеш.

[[1987]] ийыште [[Марий Эл]]ышке толеш. Тунам марий эстраде йол ӱмбаке шогалаш гына тӱҥалын. Ондак В.Куприяновын, А.Яшмолкинын, варарак [[Сергей Маков|С.Маковын]], [[Вениамин Захаров|В.Захаровын]] да [[Валерий Кульшетов|В.Кульшетовын]] мурыштым радио дене йоҥгалтарен. Варажым Изибаев марий [[муро]]-влак дене репертуарым ыштен шуктенат, телевидений денат, посна концертлаштат чӱчкыдын выступатлаш тӱҥалеш. Тудым тӱрлӧ фестиваль ден конкурслашке ӱжыт. Мутлан, [[1988]] ийыште [[Озаҥ]]ыште Юл да Урал кундемысе композитор-влакын фестивальыштышт участвоватла. Марий республикын артистше семын [[Моско]]со сценышкат лектеш. [[1990]] ийыште Всесоюзный телевидений дене Алексей Изибаев-Бирьын пел шагаташ концертшым ончыктеныт.

Тиде ийыштак «Кас» эстрадный группым пога. Гастроль дене [[Татарстан]] ден [[Башкортостан]], [[Казахстан]] республикла, Свердловск да Тюмень областьла гоч эртеныт.

Марий [[тӱвыра]]ште тыршымыжым кӱкшын аклен, Алексей Русаевич Изибаев-Бирьлан [[1990]] ийыште [[Олык Ипай лӱмеш премий]]ын лауреатше, [[1998]] ийыште [[Марий Эл Республикын сулло артистше]] лӱмым пуымо.
==Кылвер-влак==
[[Категорий:Марий мурызо-влак]]
