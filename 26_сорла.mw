{{Сорла}}
'''26 Сорла''' — [[григориан кечышот]] почеш идалыкын 238-ше (кужемдыме ийлаште 239) кечыже. Идалык пытыме марте 127 кече кодеш.
== Пайрем-влак ==
* Шахтёрын кечыже.
== Лӱмгече ==
Сорла тылзын коло кудымшо кечынже Ипполит, Максим, Тихон – влакын лӱм кечышт.
== Мо лийын ==
''Тыгак ончо: [[:Категорий:26 Сорла Мо лийын]]''
* [[1382]]-шо ийыште татар хан Тохтамыш Моском руалтен налын да йӱлалтен.
* [[1735]]-ше ийыште Кечывалвел Уралыште Оренбург ола-крепостьлан негызым пыштыме.
* [[2008]]-ше ийыште Россий Федерацийын президентше Абхазийын да Кечывалвел Осетийын посна кугыжаныш семын эрыкан улмыштым пеҥгыдемден.
== Кӧ шочын ==
''Тыгак ончо: [[:Категорий:26 Сорла Кӧ шочын]]''
* [[1890]] — [[Иван Никитич Яналов]], тазалык аралтыш пашаеҥ да [[поэт]]. [[Марий Тӱрек кундем]] [[Марий Китне]] ял гыч. Ятыр жап Хлебниково селаште фельдшерлан пашам ыштен. «Сугыньо памаш», «Илыше ватым тойымо» поэма-влакым да ятыр почеламутым возен. 
* [[1949]] — [[Юрий Валерьевич Алексеев]], артист, тӱвыра да кугыжаныш пашаеҥ, Марий республикын сулло артистше. Морко кундемын талантан эргыже ойырен налме профессийже ден шинчымашым Луначарский лӱмеш театр сымыкытыш институтышто поген. Марий кугыжаныш драмтеатрыште ятыр ий актёрлан тыршен, вара телевиденийышке куснен, но 1977-ше ий гыч уэш Шкетан лӱмеш театрын сценыштыже модаш тӱҥалын. 1993-шо ийыште  кугыжаныш пашашке куснен: Марий Эл виктерын сымыктыш да тӱвыра шотышто пӧлкан консультантше лийын. Кызытат Юрий Валерьевичым театрын сценыштыже ужаш лиеш. 
* [[1975]] — [[Анджела Николаевна Мамаева]], актриса. Талантан актриса Пошкырт кундем [[Ӱпӧ]] олаште шочын-кушкын. [[Марий самырык театр]]ыште модеш: ончаш толшо калыкым шке мастарлыкше дене куандара.
* [[1974]] — [[Татьяна Витальевна Умурбаева]], [[мурызо]]. Шкеже Пошкырт вел [[Илишевский кундем]] гыч. Ончыч паша корныжо [[Марий кугыжаныш филармоний]]ыште шуйнен. Вара Татьяна журналистик сомылым ойырен. Кызытат [[журналист]] пашам шуктмо деч посна тудо сценыштат калыкым куандара.    
== Кӧ колен ==
''Тыгак ончо: [[:Категорий:26 Сорла Кӧ колен]]''

== Калык пале ==
'''Тихонын кечыже.''' Ожно тиде кечын кресаньык-влак вӱташтым, сарайыштым, нӧрепыштым тергеныт. Шушаш телылан ямдылалтыныт. Чодыраште поҥго шуко гын – вес ийыште кинде лектыш сай лийшаш. 
{{commonscat|26 August}}

[[Категорий:26 Сорла]]
