{{Вес ыҥ-влак|Ӱжара (ыҥ-влак)}}
'''Ӱжара''' — [[марий йылме]] дене возымо газет. [[Озаҥ]]ыште савыкталтын. Икымше номер [[1917]] ийыште [[Сорла]] тылзын 25-ше кечынже лектын. Тиде газетлан [[Павел Петрович Глезденев]] да [[Васильев, Валериан Михайлович|Валериан Михайлович Васильев]] негызым пыштеныт. Глезденев тиде газетын икымше номерже-влакым лукташ шке оксажым пуэн. Васильев икымше номерлан ончылмутым серен.

Газетын шочмыжо нерген Глезденев [[Икымше Пӱтынь Российысе Марий-влакын погын]] годым увертарен. Газет арнялан кок гана лектын, ик ийлан подписке 6 (кудыт) теҥге шоген. Газет олык марий йылме дене савыкталтын, олык марий - чыла марий-влаклан палыме да тӱҥ йылме. Чыла руш да суас мут-влак газет гыч кудалтыме, да "варваризм" олмеш марий мут-влакым кучылтман улмаш. Икымше Марий Погынымашын пунчалже почеш, Ӱжара газет партийдыме-прогрессивный лийшаш<ref>Икымше Пӱтынь Российысе Марий-влакын погынын 8-ше каҥашпогын, {{comment|Пӱрӧ|Бирск}}, 25 Сӱрем 1917.</ref>.

Ӱжарам лукташ тӱҥалме жапыште {{comment|тӧрлатызе|редактор}} сомылым иканаште кумытын шуктеныт: В.М. Васильев, Д.И. Адаев да С.Г. Гаврилов (Эпин).

Ӱжара газетым вашке петыреме. [[1918]] ийыште револиций лийын. [[Озаҥ]]ыш большевик-влак толыныт, ошо-влак каеныт, садлан газетыште возымо келшен огыл. "[[Йошкар кече]]" лӱман у газет лекташ тӱҥалын. Ӱжара газет марий калыкын илышыже нерген гына возен, а "Йошкар Кече" газет коммунистический лийын.

==Важ-влак==
<references />

==Негыз==
* "Ӱжара" гыч "Марий Эл" марте. Марий Эл газет редакций. Йошкар-Ола, 2002.
* [http://mariuverm.wordpress.com/2010/02/03/mari-el-95/ “Марий Эл” газетлан 95 темеш]
* {{Мари важ}} {{Руш важ}} Марий калыкын погынжо-влак, 1917-2004 ийла. Валентин Колумб лӱмеш рӱдер-тоштер, Йошкар-Ола, 2008. ISBN 5-7590-0990-7

[[Категорий:Калык коклаште увер шарыме йӧн-влак]]
