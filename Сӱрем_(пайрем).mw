'''Сӱрем''' - ([[Эрвел марий|Эрвел марий]] - '''Кӱсӧ''') - [[Кеҥеж|кеҥеж]] чоклашымаш, [[Сӱрем|сӱрем тылзын]] эртаралтше традиционный [[Марий|марий]] [[пайрем|пайрем]].

== Пайремын шарлыме кумдыкшо ==
''Сӱрем'' [[Олык марий|олык марий]] да [[Пошкырт марий|пошкырт марий-влак]] коклаште аралалт кодын. Кызыт [[Марий Эл|Марий Элын]] [[Морко район|Морко]], [[Юлсер район|Юлсер районлаште]], [[Пошкырт кундем|Пошкырт кундемыште]] пайремлат.

== Эртарыме жап ==
''Сӱрем-Пӱсӧ'' кажне ийын эртаралтеш. Южо марий-влак кажне 3 ий гыч [[Сӱрем|сӱрем тылзе]] тӱҥалтышыште, кече иктӧрлык (22 сӱрем) деч вара кум арня эртымеке пайремлат. Тудо руш [[Петро кече|Петро]] пайрем деке лишке але Петро кече дене иктеш толын кертеш. Пайрем ожно арня мучко шуйнен. Пайремын икымше кечыже [[Карт|карт-влакын]] мутланен келшымышт почеш палемдалтын.

== Пайремын кӱлешлыкше ==
''Сӱрем'' юмыйӱла радамым шуктымаште кумда верым налеш. Кеҥежым эртарыме моло пайрем-влак коклаште ик эн тӱҥ да жаплыме пайрем семын палемдалтеш. ''Сӱрем'' годым кугу тӱткылыкым надырым пуэн кумалмылан ойырат. Пайрем тӱҥалтыште, ончычсо пагытлан, кинде пеледме жаплан увертарыме, [[Мланде Ава|Мланде Аван]] тымыкшым аралыше ойӧрӧм чарыме йӱлам эртареныт. Тыге нуно озанлык да еш сомылым тӧрлен шогымаште [[Юмо|Юмын]] поро кумылжым йодыныт.

== Пайрем йула радам ==
''Сӱрем'' тыглай огыл йӱла радам гыч шоген. Пайрем годым '''сӱрем отышто''' (кӱсотышто, кӱсӧ олмышто - эрвел марий-влакын) кумалтыш эртаралтын. Кумалме деч вара '''сӱрем мужым''' (осал шӱлышым) поктымо йӱла шукталтын. Рвезе-влак кугу йӱк-йӱаным луктын имне дене ото йыр, пасу мучко, ял покшеч кудалыныт да сӱрем пучым пуалтеныт, сурт-пучым сола дене лупшеныт, пуч ден солам пудыртен, палемдыме верыш кудалтеныт але чодырасе укшеш сакен коденыт. Тиде йӱлам шуктышо самырык-влакым варажым шупшаш, аракам йӱаш, уда шомакым ойлаш, йӱк-йӱаным лукташ чарен. Кумалтыш эртыме кечылаште эҥерыште йӱштылын але мончашке пурен кап-кылым лывыртеныт. Пайремым [[Муро|муро]] да [[Wp/mhrКуштымаш|куштымаш]], весела модмаш мучашлен. Моло пайрем семынак оза-влак унам вашлийыныт, тамле кочкыш-йӱыш дене сийленыт.

==Тыгак ончо==
* [[Агавайрем|Агавайрем]]

==Негыз==
* О. А. Калинина "Марий пайрем-влак. Полшык", Йошкар-Ола, 2006

[[Category:Марий Пайрем-влак|Марий Пайрем-влак]]
