[[Файл:Jakov andrei eshpai.jpg|200px|thumb|Ача ден эрге, Яков ден Андрей Эшпаймыт.]]
'''Яков Андреевич Эшпай''' ([[30 Шыжа]] [[1890]], [[Провой кундем]] [[Какшамарий]] ял —- [[20 Пургыж]] [[1963]], [[Моско]]) - [[марий]] [[семлызе]], профессионал марий музыклан негызым пыштыше еҥ, [[Эшпай, Андрей Яковлевич|Андрей Эшпайын]] ачаже. 

== Илышкорно ==
Эшпай [[1890|1890]] ий [[30 шыжа|30 шыжаште]] [[Провой|Провой]] кундем Какшамарий ялеш шочын.

[[1910]] ийыште [[Озаҥ]]ысе музык училищыщ пурен. Пытарымекыже [[Ӱпӧ]] оласе семинарийыште музыкым туныктен. Кок ий гыч тудым империалист сарыш налыныт. 

[[1923]] ий сорлаште [[Моско]]што эртыше хор олимпиадыште Марий хорым вуйлатыше [[Палантай, Иван Степанович|Иван Палантайын]] полышкалышыже лийын. Тушто марий-влак кокымшо верым налыныт.

[[1927]] ий гыч Моско консерваторийыште шинчымашым нӧлтен.

[[1933]] ийыште музык калыкшанче специальность дене аспирантурым тунем пытарен. Марий камерле, семӱзгар, симфоний музыклан негызым пыштен.  Шанчызе да композитор семын чапланен. 

30-шо ийла кыдалне "Мирон Мумарин" лӱман икымше марий [[Опера|оперым]] возаш пижын. Либреттом [[Арбан, Николай Михайлович|Николай Арбан]] ямдылаш лийын улмаш. Но шонымашыже репрессийлан кӧра шукталтын огыл.

[[1963]] ийыште колен. Москосо [[Введенский шӱгарла (Моско)|Введенский шӱгарлаште]] тойымо<ref>Соломин Э. Курымашлык омо дене малат, кийыме верышт пушкыдо // [[Марий Эл (газет)|Марий Эл]].- 30 май 2003</ref>.

== Шарнымаш ==
* [[Йошкар-Ола]]ште Яков Эшпай лӱмеш урем уло. 
* Кокшамарыште тудын лӱмеш мемориал оҥам почмо.
* [[Козьмодемьянск]]ыште Эшпайын лӱмжым [[Я.Эшпай лӱмеш тӱвыра полат|тӱвыра полат]] нумалеш.

== Важ-влак ==
<references/>

== Негыз ==
* Марла календарь 1995 ий.

== Кылвер-влак ==
* [http://violakey.narod.ru/Biography/Eshpai.html Биографий-влак]
* [http://mariuver.wordpress.com/2010/06/25/kniga-eshpajev/ МариУвер сайтыште Эшпаймыт ача ден эргыж нерген]

[[Категорий:Марий семлызе]]
[[Категорий:Тиштер почеш палыме еҥ-влак]]

[[de:Jakow Andrejewitsch Eschpai]]
[[en:Yakov Eshpay]]
[[kv:Эшпай Öндрей Як]]
[[ru:Эшпай, Яков Андреевич]]
