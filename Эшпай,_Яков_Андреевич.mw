'''Яков Андреевич Эшпай''' (1890-1963) - марий композитор, профессионал марий мызыклан негызым пыштыше еҥ, [[Эшпай, Андрей Яковлевич|Андрей Эшпайын]] ачаже. 
===Илышкорно===
Эшпай [[1890|1890]] ий [[30 шыжа|30 шыжаште]] [[Провой|Провой]] кундем Какшамарий ялеш шочын.

[[1910]] ийыште [[Озаҥ]]ысе музык училищыщ пурен. Пытарымекыже [[Ӱпӧ]] оласе семинарийыште музыкым туныктен. Кок ий гыч тудым империалист сарыш налыныт. 

[[1923]] ий сорлаште [[Моско]]што эртыше хор олимпиадыште Марий хорым вуйлатыше [[Палантай, Иван Степанович|Иван Палантайын]] полышкалышыже лийын. Тушто марий-влак кокымшо верым налыныт.

[[1927]] ий гыч Моско консерваторийыште шинчымашым нӧлтен.

[[1933]] ийыште музык калыкшанче специальность дене аспирантурым тунем пытарен. Марий камерле, семӱзгар, симфоний музыклан негызым пыштен.  Шанчызе да композитор семын чапланен. 

30-шо ийла кыдалне "Мирон Мумарин" лӱман икымше марий оперым возаш пижын. Либреттом [[Арбан, Николай Михайлович|Николай Арбан]] ямдылаш лийын улмаш. Но шонымашыже репрессийлан кӧра шукталтын огыл.

[[1963]] ийыште колен.

== Негыз ==
* Марла календарь 1995 ий.

[[Category:!Main category|Эшпай, Яков Андреевич]]
[[Category:Марий композитор-влак|Эшпай, Яков Андреевич]]

[[de:Jakow Andrejewitsch Eschpai]]
[[en:Yakov Andreyevich Eshpai]]
[[kv:Эшпай Öндрей Як]]
[[ru:Эшпай, Яков Андреевич]]
