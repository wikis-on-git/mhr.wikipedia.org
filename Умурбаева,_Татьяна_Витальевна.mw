{{Палыме еҥ
 |лӱм                 = Татьяна Умурбаева 
 |оригинал лӱм        = Умурбаева Татьяна Витальевна 
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = 
 |тыршымаш алан       = [[мурызо]]
 |шочын               = 26.08.1974
 |шочмо вер           = [[СССР]], [[РСФСР]], [[Пошкырт Эл]], [[Илиш кундем]], [[Алач ял]]
 |гражданство         = [[Россий]]
 |йоча-влак           = 
 |чап пӧлек да премий = 
 |сайт                = [http://vk.com/pages?oid=-45095220&p=Умурбаева_Татьяна_Витальевна ВКонтакте сайтыште]
 |Commons             = 
}}

'''Татьяна Витальевна Умурбаева''' ({{Шочын|1974|08|26}}, [[Пошкырт Эл]], [[Илиш кундем]], [[Алач]] ял) — [[марий]] [[мурызо]].

== Биографий ==
Татьяна Витальевна Умурбаева [[1974]] ийын [[26 август]]ышто [[Пошкырт Эл]]ысе [[Илиш кундем]]ын [[Алач]] ялыште шочын. Верысе школышто кандаш классым тунем пытарен. Вара [[Октябрьский (ола)|Октябрьский]] оласе музыкальный училищын хорово-дирижерский отделенийыштыже тунемын. Училище деч вара шкеныштын ялысе школышто пений предмет дене туныктышылан ышташ тÿҥалеш. Тыгодымак самодеятельностьышто чÿчкыдын выступатла.

[[Пошкырт Эл]]ыште илымыжлан кӧра концертлаште утларакшым татарла мурашыже логалын. Икана [[Станислав Шакиров]]ын мурыжо-влакым возымо кассетым колыштынат, тунамак [[Марий Эл]]ышке толаш кумылаҥын. Изиш лиймеке, шонымыжым шукташ амал лектын. [[Йошкар-Ола]]ште «Ший памаш» ([[1995]] ий) республиканский конкурс лийшашым колын. 

Школышто икмыняр кечылан отпускым налынат, Йошкар-Олашке толын. Тыште Таня тунамак вес йогыныш логалын. [[Марий филармоний]] пелен «Мари» ансамбльым вуйлатыше Валерий Кульшетов тудым пашаш налаш йодмашым возыктен. Тыге Пошкырт кундем гыч конкурсышто участвоватлаш шонен толшо самырык мурызо у коллективыш логалеш. Тушто трио дене мурымашке ушна, шкетынат мура. Южо мурыжым Марий телевиденийланат возымо. Нунын коклаште — В. Кульшетовын «Сÿремда курык», В. Захаровын «Шÿм» да В. Регеж-Гороховын «Суомиш серыш» почеламутшылан шке возымо мурыжо. Семым келыштарыме пашам икымше гана ыштен гынат, уда лийын огыл. Шкемын возымо муремже лу наре уло, манеш.

== Кылвер-влак ==
* [http://vk.com/pages?oid=-45095220&p=Умурбаева_Татьяна_Витальевна Татьяна Умурбаева]

[[Категорий:Марий мурызо-влак]]
