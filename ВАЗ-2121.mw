'''Ваз-2121 Нива'''-советысе легковой автомобиль-внедорожник. Изи классан внедорожник нумалше кузов эре чуктымо тичмаш привод дене. Серийно 1977 ий вудшор 5 гычын кызытсе жап марте лектын шога(2006 ий гычын Lada 4x4 лум дене). Шуко эллаште "Нива" автомашинан фан клубшо-влак улыт. 

== Автомашинан эртымгорныжо == 

1970 ий кенежым СССР министр Ушемын вуйлатыше Алексей Николаевич Косыгин ВАЗ, АЗЛК ден Ижмаш заводын коллектив ончыко йодмаш дене лектын: совет элыште легковой автомашина гае йонан да уда корнышто кудалышташ йорышо автомашина проектым ышташ. Прототип-влак шуко лийыныт: АЗЛК-415 ден-416, ИЖ-14. Но нине автомашина-влак серийно конвейерыш шогалаш ямде лийын огытыл. НУ а теве Волжский автозавод пашаен-влак эше серийно лукташ туналме деч ончычак у модельыш "Жигули" дечын шуко деталь-влакым налын. ТЫгак у модельын посна ойыртемже лийын: автомашинан йоршеш "легковой" дизайн-нимо внедорожникым ушештарыше лийын огыл ."Нива" тыглай легковой автомашина гае лийын. Конструкцийыште ятыр детальым ВАЗ-2106 автомашина гычын налме, а корго салон турыснек тиде модель гычын куснен. 

1972 ийыште кудалышташ йорышол прототип Э-2121 лекташ туналыныт. 1973 ийыште серийно лукташ туналаш куштык лектын. 1974 ийыште серийно лукташ туналме деч ончычын икмыняр экземплярым луктыныт. Нине машина-влак тичмаш тергыме циклым кудалышт эртеныт. Урал , Предуралье кундемыштат лийыныт. УАЗ-469, тыгак Ленд Ровер ден Рейндж Ровер дене танастарымаште шкенжым сай могыр гычын ончыктен. Серийно лукташ куштыкым официально 1975 ий сурем 31 кечын пенгыдемдыме.

Ваз-2121 автомашинан икымше серийный образецше 1977 ий вудшор 5 лектын. Лукташ туналме дечын вара лукмо планым "Нивалан" 25 000 гычын 50 000 автомашина марте идалыклан кугемденыт, умбакыжым 70 000 марте. Икмыняр жап эртымеке 80% наре лукмо тиде модельым йот элыш колташ туналыныт.( "Нива" Волжский заводын ик модельже кудыжо Японийыште ужалалтын.)

 == Автомашинан конструкций ойыртемже ==

Ваз-2121 (21213/21214)- изи классан легковой сынан внедорожник. Кузов нумалше, кум омсан универсал. Трансмиссий эре чуктымо тичмаш привод дене, 4 ступенян механический передаче корбко ( 21213 модель гычын туналын-5 ступенян) , 2 ступенян раздаточный коробко, ось кокласе ищыме дифференциал дене. ГЕометрий могырым кудалыштмаш кугу кушытышто. Корно дечын улыл деталь ужаш марте 220 мм, кучык колеса базе-2,2 метр. Икымше Ваз-2121 модельын коргышто Ваз-2121 двигатель шинчен. Тудо Ваз-2106 двигатель негызеш шочын: радаман, карбюратор, 4 цилиндран паша вий куат 1580 куб.см. НУ а теве Ваз-21213 модификацийыш кугурак куатан (1690 куб.см.) 80 имне виян, 125 ньютон метр кукшо пордмо куатан двигательым шынденыт.  "Нива" автомашина икымше кече гычынак шкенжым чын внедорожник семын ончыктен. 

== Автомашина тунямбал кукшытышто ==
