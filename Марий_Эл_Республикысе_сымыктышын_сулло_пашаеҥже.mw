'''Марий Эл Республикысе сымыктышын сулло пашаеҥже''' ({{lang-ru|''Заслуженый деятель искусств Республики Марий Эл''}}) — чап лӱм, [[Марий Эл|Марий Эл Республикын]] кугыжаныш наградыже. [[1939]] ий [[27 сорла]]ште лекше МАССР Кӱшыл Каҥаш Президиумын Кӱштыкшӧ почеш негызлыме.

== Кӧлан пуалтеш ==
Устан пашам ыштымылан артист, режиссёр, балетмейстер, дирижёр, хормейстер, семвозышо, драматург, сӱретче, архитектор, дизайнер, искусствовед да моло тӱвыра пашаеҥ-влаклан пуалтеш. Ты годым тӱвырашке тиде паша кугу надырым пыштышаш але шанче шымлымаш эртаралтшаш. Чап лӱмым налше айдеме сымыктыш аланыште 15 утла пашам ыштышаш.

Кызыт [[Марий Эл Республикым Вуйлатыше|Марий Эл Республикын Вуйлатышыже]] тиде чап лӱмым пуа. Удостоверений ден оҥ тамгам кучыктат. [[2008]] ий [[1 сӱрем]]лан 117 еҥ тиде чап лӱмым налын.

== Тугак ончо ==
* [[Марий Эл Республикысе Олык Ипай лӱмеш Кугыжаныш самырыктукым премий]]
* [[Марий Эл Республикын Калык артистше]]

[[Категорий:Чап лӱм-влак]]
