'''Марий Эл сымыктышын сулло пашаеҥже''', тыгак '''Марий Эл Республикын сулло сымыктышпашаеҥже''' лийын кертеш ({{lang-ru|Заслуженый деятель искусств Республики Марий Эл}}) — чап лӱм, Марий Эл Республикын кугыжаныш наградыже. [[1939]] ий [[27 Сорла]]ште лекше МАССР Кӱшыл Каҥаш Президиумын Кӱштыкшӧ почеш негызлыме.

== Кӧлан пуалтеш ==
Устан пашам ыштымылан артист, режиссёр, балетмейстер, дирижёр, хормейстер, семвозышо, драматург, сӱретче, архитектор, дизайнер, искусствовед да моло тӱвыра пашаеҥ-влаклан пуалтеш. Ты годым тӱвырашке тиде паша кугу надырым пыштышаш але шанче шымлымаш эртаралтшаш. Чап лӱмым налше айдеме сымыктыш аланыште 15 утла пашам ыштышаш.

Кызыт Марий Эл Республикын Президентше тиде чап лӱмым пуа. Удостоверений ден оҥ тамгам кучыктат. 2008 ий 1 Сӱремлан 117 еҥ тиде чап лӱмым налын.

== Тыгак ончо ==
* [[Олык Ипай лӱмеш кугыжаныш премий]]
* [[Марий Эл Республикын калык артистше]]

[[Категорий:Чап лӱм-влак]]
