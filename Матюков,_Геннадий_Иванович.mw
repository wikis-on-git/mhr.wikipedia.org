{{Палыме еҥ
 |лӱм                 = Геннадий Иванович Матюков
 |оригинал лӱм        = Геннадий Матюковский
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Геннадий Иванович Матюков
 |тыршымаш алан       = [[серызе]], [[почеламутчо]], [[кусарыше]]
 |шочын               = 14.02.1926
 |шочмо вер           = [[Марий автоном область]], [[Курыкмарий кундем]], Кыльыкал (кызыт [[Эрсексер]]) ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 22.01.1994
 |колымо вер          = [[Йошкар-Ола]]
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[File:Order gpw2 rib.png|40px|II степенян Ачамланде сар орден]] [[File:Order badge of honor rib.png|40px|«Чап Тамга» орден]]<br /> [[РСФСР-ысе тӱвыран сулло пашаеҥже]] (1986), [[Марий Эл Республикын Калык почеламутчыжо|Марий АССР-ын Калык почеламутчыжо]] (1980), [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе Кугыжаныш премий]] (1972), Марий АССР Президиум Верховный Советын Чапкагазше (1963,1984) 
 |сайт                = 
 |Commons             = 
}}

'''Геннадий Матюковский''' (Геннадий Иванович Матюков) ({{Шочын|1926|02|14}}, [[Марий автоном область]], [[Курыкмарий кундем]], Кыльыкал (кызыт [[Эрсексер]]) ял — {{Колен|22|01|1994}}, [[Йошкар-Ола]]) — [[марий]] [[серызе]], [[почеламутчо]], [[кусарыше]], [[СССР Серызе-влак ушем]]ын йыжъеҥже (1949), [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе Кугыжаныш премий]]ын лауреатше (1972), [[Марий Эл Республикын Калык почеламутчыжо|Марий АССР-ын Калык почеламутчыжо]] (1980), [[РСФСР-ысе тӱвыран сулло пашаеҥже]] (1986). 

== Илыш корныжо ==
Геннадий Матюковский курык марлат, олык марлат моткоч устан возен. Г.И. Матюковский [[1926]] ий [[14 пургыж|пургыж тылзын 14-ше кечынже]] [[Марий автоном область]], [[Курыкмарий кундем]], Кыльыкал (кызыт [[Эрсексер]]) ялыште кресаньык ешеш шочын. Шке ялысе тӱҥалтыш школ деч вара [[Йоласъял]] кыдалаш школышто тунемын. Почеламутым школыштак возаш тӱҥалын. Варажым, 1941 ий тӱҥалтыште нуныжо «Счастливый ыльымаш» альманахеш лу почеламутан циклым савыктеныт.

Г.И.Матюковский изинек чулым, кожмак лийын, кугыеҥ-влак  дене пырля чыла кресаньык пашам ыштен. Сылнымутым йӧратыше, тунемаш да почеламутым возаш кумылаҥше, 1942 ийыште тудо [[Марий педагогике институт]]ыш тунемаш пурен. [[1941]]–[[1945]] ийласе [[Кугу Ачамланде сар]] жапыште институт [[Чыкма]]се педучилищын пӧртыштыжӧ верланен, а педучилищым Юриныш кусареныт. 2-шо курсышто студент изиш веле тунемын. 1943 ий кылме тылзыште тудо армийыш каен. Мӱндыр эрвелыште авиацийыште служитлаш тӱҥалын. Армийыште лийыж годым почеламут ден поэме-влакым возен. А 1944 ийыште «Сеҥымаш корно дене» поэмыже республиканский конкурсышто 2-шо верым налын. Тыгай лӱм денак самырык почеламутчо 1945 ийыште икымше почеламут сборникым луктын.

Геннадий Матюковский 1945 ийыште сарыште [[Японий]] ваштареш кучедалын. 1947 ийыште, армий гыч толмек, Марий пединститутыш пӧртылын, ик жапыштак [[Моско]]што [[Горький лӱмеш литератур институт]]ышто заочно тунемаш тӱҥалын. Студент жапыште шуко почеламутым возен. Да 1949 ийыште «Мир верц» сборникым да посна книга дене «Петю» поэмым луктын. Пединститутым пытармек, Марий шанче-шымлыше институтышто ыштен, вара Марий АССР серызе ушемын ответственный сектетарьжылан сайлалтын. 1953 ий гыч профессиональный [[серызе]] лийын, газет редакцийыштат пашам ыштен. Тидын годым шуко возен, почеламут сборник-влакым савыктен луктын. 1967 ийыште Москоште кок ияш Высший литературный курсым пытарен. Вара адакат Серызе ушемын ответственный сектетарьже, а 1970 ий гыч правленийын председательже лийын. [[Пачемыш (журнал)|«Пачемыш»]] журналымат вуйлатен шоген. 70-ше ийлаште тыгай книгаже-влак лектыныт: «Ида вашталте мылам шӱмым», «Кум эргы», «Шӱдыр аршаш», 80-ше ийлаште – «Туан сандалык», «Сеҥымаш корно дене» роман. Пытартыш ийлаште «Калевала» карело-финский эпосым марлаш кусарен. Тылеч посна Г. Матюковский шуко критический статьям, очеркым, ойлымашым возен. Курык марий серызе-влакын ойпогыштым иктыш чумырен, тӱрлӧ сборникым луктын. «Почет Тамга» орден да медаль-влак дене палемдалтын, 1972 ийыште «Ида вашталте мылам шӱмым» сборниклан [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе Кугыжаныш премий]]ым сулен налын. Чылаже коло утла книган авторжо. 1980 ийыште [[Марий Эл Республикын Калык почеламутчыжо|Марий АССР-ын Калык почеламутчыжо]] лӱмым пуымо.

Геннадий Матюковскийын илышыже [[1994]] ий [[22 шорыкйол|шорыкйол тылзын 22-шо кечынже]] кӱрылтын.

== Тӱҥ произведенийже-влак ==
* Сыҥымашын корны дон : стих дон поэмывла [Победной дорогой : стихи и поэмы]. Козьмодемьянск, 1945. 168 с.
* Мир верц: стихвла [За мир : стихи]. Козьмодемьянск, 1949. 80 с. Петю : поэма. Козьмодемьянск, 1949. 16 с.
* Мый мирым мурем : почеламут-влак [Пою я мир : стихи]. Йошкар-Ола, 1951. 72 с.
* Петю : поэма. Йошкар-Ола, 1954. 20 с.
* Шÿмын викшы : стихвла [Мелодии сердца : стихи]. Йошкар-Ола1954.112 с.
* Соты пылгом; стихала [Светлое небо: стихи]. Йошкар-Ола, I960.72 с. 
* Коммунистам шумжы: очерк [Сердце коммуниста]. Йошкар-Ола,1962.20 с.
* Почеламут-влак [Стихи]. Йошкар-Ола, 1963. 68 с.
* Шыдыр : стихвла [Звезда : стихи]. Йошкар-Ола, 1964. 32 с.
* Лаксак йыде масак : изи повесть [Потеха — не утеха : маленькая повесть]. Йошкар-Ола, 1965. 36 с.
* Земля чонгешта : лыдышвла [Земля в полете : стихи]. Йошкар-Ола, 1966. 76 с.
* Нелы ин, нелы часын : повесть [В трудный год, в трудный час]. Йошкар-Ола, 1968. 60 с.
* Ида вашталте шумым : почеламут ден поэма-влак [Не пересаживайте сердца мне : стихи и поэмы]. Йошкар-Ола, 1971. 136 с.
* Кым эргы: поэмывла [Три сына]. Йошкар-Ола, 1974. 88 с.
* Шÿдыр аршаш : почеламут, поэма [Звездный букет : стихи, поэма]. Йошкар-Ола, 1977.132 с.
* Туан сандалык : лыдышвла да поэма [Родная земля : рассказы и поэма]. Йошкар-Ола, 1983. 120 с.
* Сыҥымашын корны дон : лыдыш роман [Победной дорогой : роман в стихах]. Йошкар-Ола, 1986. 180 с.
* Сото курым: поэма // Ончыко. 1986. № 1. С. 87—95.
* Айырен нал мы лыдышвла да поэмывла / И. Горный да Е.Королева йамдыленыт. Йошкар-Ола, 1996. 296 с.

== Награде да чап лӱм-влак ==
* [[File:Znakpocheta2.jpg|7px|«Чап Тамга» орден]] [[«Чап Тамга» орден]] (1951).
* Марий АССР Президиум Верховный Советын Чапкагазше (1963).
* [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе Кугыжаныш премий]] (1972).
* [[Марий Эл Республикын Калык почеламутчыжо|Марий АССР-ын Калык почеламутчыжо]] (1980).
* [[File:Order Of The Patriotic War (2nd Class).png|11px|II степенян Ачамланде сар орден]]<ref>[http://podvignaroda.ru/?#id=1516546070&tab=navDetailManUbil Электронный банк документов «Подвиг народа в Великой Отечественной войне 1941-1945 гг.»].</ref>  [[II степенян Ачамланде сар орден]] (1985).
* Марий АССР Президиум Верховный Советын Чапкагазше (1984).
* [[РСФСР-ысе тӱвыран сулло пашаеҥже]] (1986).

== Кылвер-влак ==
* [http://aboutmari.com/wiki/Геннадий_Матюковский Геннадий Матюковский.]{{ref-ru}}
* [http://mincult12.ru/node/3142 Заседание клуба «Марийский краевед», посвящённое 90-летию со дня рождения Геннадия Матюковского.]{{ref-ru}}
* [http://ignatev-museum12.ru/posetitelyam/vystavki/virtualnaya-vystavka-poety-frontoviki?font_version=2 Виртуальная выставка "Поэты-фронтовики".]{{ref-ru}}
* [https://fotki.yandex.ru/next/users/felix-ginzburg/album/198620/view/637553?page=0 Геннадий Матюковский (Матюков Геннадий Иванович).]{{ref-ru}}

== Литератур ==
# [https://drive.google.com/file/d/10xXFllqEUItvk-ZNT9xjX8yHH4ojb1Jz/view Марийская биографическая энциклопедия : 3849 имен в истории Марийского края и марийского народа / авт. и рук. проекта В. Мочаев. - Йошкар-Ола, 2007. С. 231.]
# [https://vk.com/away.php?to=https%3A%2F%2Fdrive.google.com%2Ffile%2Fd%2F0B7Lz8oN3kXoPSUR6UUdVb2dCa3M%2Fview%3Fusp%3Dsharing&cc_key= Писатели Марий Эл: биобиблиографический справочник /П 34 сост.: А.Васинкин, В.Абукаев и др. — Йошкар-Ола:Марийское книжное издательство, 2008. — 752 с. С. 400-403.]
# Энциклопедия Республики Марий Эл — Йошкар-Ола, 2009. — 872 с.: ил. (ISBN 978-5-94950-049-1) C. 530. 

== Важ-влак ==
<references />

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий АССР-ын Калык почеламутчыжо-влак]]
[[Категорий:С.Г. Чавайн лӱмеш Кугыжаныш премийын лауреатше-влак]]
