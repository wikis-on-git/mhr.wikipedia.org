'''Сеҥымаш Кече''' ({{lang-ru|''День Победы''}}) — фашист Германийым шалатыме лӱмеш пайрем. Пайремлан негызым [[Совет Ушем]]ын Кӱшыл Каҥашын Президиумжо [[1945]] ий [[8 Ага]]ште пыштен. Тиде кечын Совет Ушем фашист Германийын войскажым шалатен да [[Кугу Авамланде Сар]] (1941-1945) мучашлалтын.
1941-1945-ше ийлаште, Кугу Ачамланде Сарыште совет калык Фашист Германий ваштареш кучедалын. Тушман шижтарыде керылт пурен, вийжат кугу лийын. Йошкар Армийын вийже дене таҥастарымаште тиде ала-кунар пачаш шукырак. Но туге гынат, мемнан-влак тиде шучко сарыште фашист – влакым кырен шалатеныт. Да [[9 Ага|Ага тылзын индешымше кечынже]] кажне ийын Сеҥымаш да сарыште вуйым пыштыше-влакым шарныме кече семын палемдалтеш. [[1965]]-ше ий гыч тиде каныш кече.

Тыгакак тиде кечын [[Абхазий|Абхазийыште]], [[Азербайджан]]ыште, [[Армений]]ыште, [[Белоруссий]]ыште, [[Грузий]]ыште, [[Казахстан]]ыште, [[Киргизий]]ыште, [[Молдавий]]ыште, [[Приднестровье]]ште, [[Таджикистан]]ыште, [[Туркменистан]]ыште, [[Узбекистан]]ыште,[[Украин]]ыште да [[Кечывалвел Осетий]]ыште калык кана.

== Пайремын эртымгорныжо ==
1945 ийыште негызлалтын, 1948 ий гыч паша кечылан шотлалтын. Тидын олмеш каныш кечылан [[У ий пайрем|1 Шорыкйолым]] ойырымо.
[[Файл:Victory Day Parade 2005-36.jpg|thumb|right|Йошкар площадьысе салют]]

Туге гынат пайрем шке кӱлешлыкшым йомдарен огыл, открытке-влак пайрем лӱмеш ышталтыныт, фронтовик-влаклан саламмут ойлалтын.
Икымше гана Совет Ушемыште 20 ий гыч гына кумдан пайремлалтын. [[Брежнев, Леонид Ильич|Брежнев]] годым 1965 ийыште Сеҥымаш кечын юбилейже пайремлалтын, да 9 Агам каныш кече семын палемдыме.

[[Категорий:Пайрем-влак]]
[[Категорий:Кугу Авамланде Сар]]
[[no:Seiersdagen]]
