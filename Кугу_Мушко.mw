{{ИВ-Россий
 | статус                      = Ял
 | марий лӱм                   = Кугу Мушко
 | руш лӱм                     = {{lang-ru|''Большая Мушка''}}
 | ойып                        = 
 | тисте                       = 
 | ойып лопкытшо               = 96px
 | тисте лопкытшо              = 182px
 | lat_deg                     = 56 |lat_min = 52 |lat_sec = 18 
 | lon_deg                     = 49 |lon_min = 18 |lon_sec = 58
 | CoordAddon                  = type:city(290)_region:RU
 | CoordScale                  = 20000
 | эл карта вуймут             = [[Россий]]
 | эл_карта_рӱдола             = Моско
 | эл_карта_рӱдола_lat_deg     = 55 |эл_карта_рӱдола_lat_min = 45 |эл_карта_рӱдола_lat_sec = 20
 | эл_карта_рӱдола_lon_deg     = 37 |эл_карта_рӱдола_lon_min = 37 |эл_карта_рӱдола_lon_sec = 03
 | регион карта вуймут         = [[Марий Эл]]
 | регион_карта_рӱдола         = Йошкар-Ола
 | регион_карта_рӱдола_lat_deg = 56 |регион_карта_рӱдола_lat_min = 38 |регион_карта_рӱдола_lat_sec = 19
 | регион_карта_рӱдола_lon_deg = 47 |регион_карта_рӱдола_lon_min = 53 |регион_карта_рӱдола_lon_sec = 26
 | ЯндексКарта                 = https://maps.yandex.ru/?ll=49.316162%2C56.871704&z=16&l=map
 | эл картын кугытшо           = 360
 | регион картын кугытшо       = 360
 | кундем картын кугытшо       = 
 | регион                      = Марий Эл
 | регион четлыкыште           = Марий Эл
 | кундем тӱрлык               = кундем
 | кундем                      = Шернур кундем
 | кундем четлыкыште           = Шернур кундем{{!}}Шернур
 | илымвер тӱрлык              = Ял шотан илымвер{{!}}Ял илымвер
 | илымвер                     = Кугэҥер ял шотан илем{{!}}Кугэҥер
 | кӧргӧ шеледымаш             = 
 | вуйлатыше тӱрлык            = 
 | вуйлатыше                   = 
 | негызым пыштыме             = 
 | икымше гана палемдыме       = 1836
 | тошто лӱм-влак              = 
 | статусым налмаш             = 
 | кумдык                      = 
 | ИВ рӱдын кӱкшытшӧ           = 
 | калыкчот                    = {{Шукеммаш}}290 
 | еҥшотлымаш ий               = 2010
 | чаклык                      = 
 | агломераций                 = 
 | калык-влак                  = [[марий]]
 | инаныше-влак                = [[чимарий]], [[танле тын|танле]]
 | этнохороним                 = 
 | шагат ӱштӧ                  = +3
 | почто индекс                = 425456<ref>[http://ruspostindex.ru/rf12/pochtovye-indeksy-sernurskiy-raion.html Почтовые индексы. Республика Марий Эл, Сернурский район.]</ref>
 | почто индекс-влак           = 
 | телефон код                 = 83633<ref>[http://codes.delovoigorod.ru/yoshkar-ola/ Телефонные коды Республики Марий Эл.]</ref>
 | автомобиль код              = 12
 | цифр идентификатор          = 88248840002<ref>[http://classifikator.ru/dic/okato/88248840000 Общероссийский классификатор административно-территориального деления объектов (ОКАТО).]</ref>
 | категорий Commons-ышто      = 
 | сайт                        = 
 | сайта йылме                 = 
}}

'''Кугу Мушко''' ({{lang-ru|''Большая Мушка''}}) — [[Россий]]ыште [[Марий Эл]]ын [[Шернур кундем]]ыштыже верланыше [[Кугэҥер ял шотан илем]]ыш пурышо ял. Калыкчот: 268 еҥ (2005 ий)<ref>[http://www.12rus.ru/List/32/2671/ Деревня Большая Мушка (Кугу Мушко).]</ref>, 290 еҥ (2010 ий)<ref>[https://web.archive.org/web/20151006104615/http://maristat.gks.ru/wps/wcm/connect/rosstat_ts/maristat/resources/d4e163004d99b061aa93ea4f41f7af70/2481.htm Численность населения городских населенных пунктов, сельских населенных пунктов. Сернурский муниципальный район.]</ref>.

== Верланыме вер ==
[[Кугэҥер (Шернур кундем)|Кугэҥер]] деч 4 [[километр]] [[касвел]] могырно [[Мушко]] эҥерын пурла серыштыже верланен.<ref>Торалык [[Яндекс.Карте-влак]] ӱзгарын полышышт дене висалтын.</ref> 

== Ял лӱм ==
Яллан лӱмым [[Мушко]] эҥер пуэн.

== Эртымгорно ==
Кугу Мушко ялыште шуко палыме да чапланыше еҥ шочын-кушкын.

Кугу Мушко ял шӱвыр мастарже-влак дене ожнысек чапым налын. Мутлан, Филипп ден Игнатий Шабердинмыт нерген чылан палат. Нунын суапле пашаштым кызыт Кугу Мушко ялын эше ик шӱвырзыжö Виталий Чемышев шуя. “Кугу Коклала школышто тунеммем годымак шӱвырым шокташ тунемынам. Шӱвыремже кочам, Демид Чемышев дечак кодын. Ожнысо семӱзгар сайрак да утларак йоҥгыдо йӱкан», — ойла семмастар.
Виталий Михайлович Шернур поселкышто ила. Шуко ансамбльыште мастарлыкым ончыктен да репертуарым сылнештарен. Шернур районысо культура пöртын «Пöлек», Кукнур кундемын «Пеледыш», Лажъялын «Ӱжара», Чылдемырын «Олык марий» ансамбльлашкышт коштын, чолга участник лийын. Тудын шӱвыр дене шоктымыжым Чехословакийыште, Финляндийыште ужын, колыштын кертыныт.

Кугу Мушко ялыште шым шочшан ешыште  мурызо Алевтина Волкова шочын-кушкын. Кандаш классым тунем лекмыж деч вара Ежово селасе ял озанлык техникумыш тунемаш толын да ветеринар специальностьым налын. Вара шочмо кундемысе «Дружба» колхозыш пӧртылын, вольыкым эмлымаште тыршен. «Фермыште пашам ыштыше-влак пеш писе да поро улыт ыле. Тушто 10 ий пырля ваш умылен, келшен иленна. Нунылан почеламутым лудынам, кунамже кажныштлан посна пӧлеклен серенам. Кызытат иктажше ден ужына гын, самырык пагытнам шарналтена. Изи Торешкӱвар рвезе Игорь Волков дене еш пиалым муым. Кум ӱдырым ончен куштышна. Эн лишыл еҥем мыйым курымешлан коден кайыш, ош тӱня дене чеверласыш. Чон ойгем поэзий корно дене гына лыпландарем», - каласкален Алевтина. Шернур кундемым коден, Волковмыт ешым илыш-корно Медведево районысо Ежово селашке конден. Тушто сылнымут деке шӱман улшо ӱдырамаш верысе тӱвыра пӧрт пелен «Журавушка» ансамбльыш ушнен. Алевтина Волкова пеш тыматле кумылан айдеме. Лыжган мутлана, шкенжым чием шотыштат  пеш арун да чаткан куча. Вольык фермыште пашам ыштен манынат от шоно. «Мылам изинек ушкал лӱшташ келшен. Авам, Ульяна Фёдоровна Ямбаршева, кеч-могай пашалан шӱмаҥден моштен.  Туддеч ончыч ушкал лӱшташ куржын лектам ыле. Вольыкым пеш йӧратем. Эмганат гын, айдеме семынак чаманем», - ойла Алевтина. Ныл уныкаж пелен самырык кова илыш ямым налеш да уло куатшым нунылан пӧлекла.

Кучедалмаш дене чемпион Алла Тымбаршева. Пермьыште вольный борьба дене Российын первенствыштыже Алла шке ийготан-влак коклаште икымше верым сеҥен налын. Тушто 1992-1994 ийлаште шочшо 24 ӱдыр вийжым терген. Кучедалмаш куштылгыжак  лийын  огыл. Тренерже Виталий Шабердин воспитанницыжым техникылан сайын туныктен. Ӱдырат тыршыше, пеҥгыде койыш-шоктышан. Тиде тудлан черетан турнир гына лийын, вет чолга марий ӱдыр тиддеч ончычат тыгай кӱкшытан таҥасымашлаште призерыш лектын. А ты первенство деч ончыч спортсменка Москваште кучедалмаш дене V Российысе фестивальыште кокымшо лийын. Тушто тудо ныл вашпижмаште иктыштыже веле сеҥалтын.

== Лӱмлӧ еҥ-влак ==
* Шабердин Ф.П. — художник, скульптор.

== Кылвер-влак ==
* [http://www.12rus.ru/List/32/2671/ Деревня Большая Мушка (Кугу Мушко).]

== Литератур ==
# [https://drive.google.com/file/d/1I4a_bg1znyh_8BuwrflfMDzFHOXEywmn/view История сел и деревень Республики Марий Эл. Сернурский район: Сборник документальных очерков. — Йошкар-Ола: Комитет Республики Марий Эл по делам архивов, Государственный архив Республики Марий Эл, администрация муниципального образования «Сернурский район», 320 с., ил. 2006 г. С. 35.]

== Важ-влак ==
<references />

{{Шернур кундемысе илымверла}}

[[Категорий:Шернур кундемысе илымверла]]
