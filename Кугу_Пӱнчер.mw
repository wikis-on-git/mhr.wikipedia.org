'''Кугу Пӱнчер''' ({{lang-ru|''Большая Гора, Гора, Большая Горская''}}) — [[Шернур кундем]] [[Кукнур села]]се администрацийыш пурышо ял [[Немда эҥер]] серыште верланен. 
== Эртымгорно == 
Ялын шочмыжлан [[1742]] ийын отставкыш кайыше салтакын Иван Солдатовын да тудын ешыж дене негызлалтын. [[1799]] ийыште 13 пӧрт лийын, 48 пӧръеҥ, 35 ӱдырамаш илен. [[1924]] ийыште 138 еҥан ялым [[Киров вел|Вятский губерний]] , [[Уржум уезд]]ын [[Кышма волость]]шо гычын Марий автономий область Шернур кантонын [[Кукнур ялсовет администраций]]ышке куснен. [[1925]] ийлан ялыште 24 сурт лийын, тушто 138 еҥ илен, нунын кокла гыч 133 мари да 5 руш. 2 [[апшаткудо]] пашам ыштен – Ф.Таныгинын да А. Таныгинын.

[[1930]] ийыште ялысе калык "Ушэм" колхозышко ушнен. Кок ий гычын, колхоз сӱмырлымеке, "Гора" колхозым почыныт. Тиде жаплан ялыште 179 еҥ илен, 173 мари да 6 руш. [[1940]] ийлан 28 пӧртышто 155 ен лийын. "Гора" колхозын мланде кумдыкшо 348 гектарышке шуын. Тыгак имне, ушкал вӱта, амбар, пырчым коштымо агун пашам ыштен. Колхозым  Ф.А. Топоров вуйлатен. [[1941]] ийыште 27 суртышто 164 еҥ илен. 

[[Кугу Ачаэл сар]] годым фронтышко 51 еҥ каен, 22 вуйым пыштеныт. [[1946]] ийыште колхозышто 56 еҥ тыршен: 18 пӧръеҥ, 38 ӱдырамаш.  [[1950]] ийыште "Гора" колхозым[[Победа (колхоз)|"Победа" колхоз]] дене ушеныт. [[1961]] ийыште [[Казанский (колхоз)|"Казанский" колхоз]] дене, а [[1964]] ийыште [[Кукнурский (колхоз)|"Кукнурский" колхозышко]] пурен. [[1975]] ийыште 29 суртышто 119 еҥ илен. [[1996]] ийыште 18 пӧрт шотлалтын. Тушто 52 еҥ илен.

==Кызытсе жап==

[[2005]] ийлан ялыште 20 сурт шотлалтын, тушто 64 еҥ илен. Кумдан шарлыше тукым лӱм – Россыгин, Таныгин. Ялыште илыше влак [[Моско]] олашке, [[Озаҥ]]ышке пашам ышташ коштыт, сурт вольыкым кучат. 1 телефоным вераҥдыме. Икшыве-влак Кукнур кыдалаш школышто шинчымашым погат. Ял дечын 300 метр тораште эрвелне археологий памятник – [[Большегорское городище]] верланен. 

Ялыште [[МАССР калык артист]] [[Илья Россыгин]] шочын.

== Негыз ==
* "История сёл и деревеньРеспублики Марий Эл. Сернурский район" Сборник документальных очерков 180 странице.
== Тыгак ончо ==
* [[Кускин]]
