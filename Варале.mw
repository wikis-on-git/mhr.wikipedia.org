{{ИВ-Россий
 |статус                   = Ял
 |марий лӱм     = Варале
 |руш лӱм         = Варали
 |ойып                     = 
 |тисте                     = 
  |lat_deg =56 |lat_min =04 |lat_sec =25
  |lon_deg =52 |lon_min =17 |lon_sec =39 
  |CoordAddon = type:city(231)_region:RU
  |CoordScale = 20000
 |ЯндексКарта              = http://maps.yandex.ru/?text=Россия,%20республика%20Удмуртская,%20село%20Варали&sll=52.294301,56.07362&sspn=0.175747,0.073716
 |регион                   = Одо Эл
 |регион четлыкыште         = Одо Эл
 |регион картын кугытшо     = 200
 |кундем тӱрлык               = 
 |кундем                    = Аҥлаш кундем
 |кундем четлыкыште          = Аҥлаш кундем{{!}}Аҥлаш
 |кӧргӧ шеледымаш       = 
 |вуйлатыше                    = 
 |негызлыме           = 
 |икымше гана палемдымаш        = 
 |тошто лӱм-влак            = 
 |статусым налме                 = 
 |кумдык                  = 
 |ИВ рӱдын кӱкшытшӧ         = 
  |калыкчот               = {{Шагалеммаш}} 231
  |еҥшотлымаш ий            = 2008
  |чаклык               = 
  |агломераций             = 
  |калык-влак     = [[марий]]
  |инаныше-влак = [[чимарий]], [[танле тын|танле]]
  |этнохороним             = 
 |почто индекс          = 427882
 |почто индекс-влак         = 
 |телефон код           = 341 50
 |цыпр идентификатор   = 94202880009
 |категорий Commonsышто      = 
 |сайт                     = 
}}

'''Вара́ле''' ({{lang-udm|''Варали''}}; {{lang-ru|''Варали''}}) — [[Одо Эл]]ын [[Аҥлаш кундем]]ыштыже верланыше [[марий]] [[ял]], «Староутчанский» [[ял шотан илем]]ыш пура. Калыкчот (2008 ий 1 Шорыкйол) — 231 еҥ<ref>{{cite web|url=http://www.regionz.ru/index.php?ds=100844|title=Численность населения Алнашского района в разрезе населённых пунктов на 1 января 2008 года|publisher=Алнашский районный Совет депутатов|accessdate=2010-02-20|archiveurl=http://www.webcitation.org/66qsQb9yO|archivedate=2012-04-11}}</ref>.

== Верланыме вер ==
Ял кок эҥерын пырля ушнымо верыштыже, [[Вожай (эҥер)|Вожай]] [[эҥер]]ын шола серыштыже да тудын деке [[кожла]] гыч йоген пурышо Варалинка [[эҥерйол]]жын пурла серыштыже верланен. Ял [[эрвел]] мучашыже дене Ушков (Усып) кожла деке эҥерта. [[Аҥлаш кундем]]ын [[кечывалвел]]-[[касвел]]ыштыже лийын шога. [[Аҥлаш]] марте — 17 километр, [[Ижевск]] марте — 103 километр.

== Ял лӱм ==
Ялын лӱмжӧ ушымо кок марий мут гыч  лектын: «вара» + «лийын» = «вара лийын», тывеч — «варале» мутыш савырнен.<ref>О родном крае, о времени и о себе. Семенов Н.С. Алнаши, 2007</ref>

== Йылме ==
Чылт марий ял. [[Олык марий]] [[Йылме|йылмым]] кучылтыт. Ял калык [[Эрвел марий]] ([[Урал марий]]) тӱшкаш пура. Воктенсе марий ялла: [[Элнет (Камша кундем)|Элнет]] (7 км), [[Изи Йырсе]] (9 км), [[Кугу Йырсе]] (8 км), [[Вожай]], [[Маскиял]] (5 км), [[Яцаз почиҥга]] (8 км), [[Паҥшемер]] (6 км), [[Йыгра]]. 

== Историй ==
1820 ийлаште [[Марий Пови]] [[ял]]ыште илыше куснен толшо [[марий]]-влак [[Вожай]] [[эҥер]]ын [[кожла]] гыч йоген толшо чылт [[памаш]] [[вӱд]] гыч гына лийын шогышо лӱмдымӧ [[эҥерйол]]жын (кызыт Варалинка) пурла серыштыже [[илем]]ым негызленыт. Верым кычалмышт годым, утларакшым ты эҥерлан куаненыт. Илемым воктен лийын шогышо илемла деч варарак негызленыт, «вара лийын» маныныт. Тывеч илемын лӱмжӧ — «Варале» лийын лектын. Илем лийшаш верыште пураш лийдыме пич кожла шоген. Сандене тиде кожлам руаш да корчеватлаш логалын. Эплын илем кугемын, илыше-влак шукемыныт. Умша гыч умшаш мемнан марте тыгай легенде толын шуын. Кугезе [[коча]]-[[кова]]на-влак шке илемыштым регистрироватлашак толашеныт. Илем [[погын]]ышто нуно ты [[паша]] деке ик уста пеҥгыде характеран чакналтдыме Пайдуган лӱман марийым сайленыт. Тудлан [[кочыш]]ым поген  [[пӧлек]] шотеш  [[маска]] [[Коваште|коваштым]] пуэн тиде кугу паша дене тудым [[Илна]] (Ильна-Ола) (тошто лӱмжӧ {{lang-ru|''Вятка''}}, кызыт — {{lang-ru|''Киров''}}) олашке колтеныт. Кок гана Пайдуган тушко йолын тыглай гына миен толын, губернатор верыштыже лийын огыл. Кумшо гана миймыж годым гына тудо губернатор деке логалын. Мо шот дене толмыжым умылтарен, пӧлекым кучыктен пуэн. Пӧлеклан губернатор йывыртен, [[ӱстелтӧр]]ыш пуртен шынден да пукшаш кӱштен. Вара Пайдуганлан варале марий-влаклан шке мландыштым кучылташ лийме кугыжаныш Грамотым кучыктен пуэн да тыге каласен:

{{Cquote|
[[Мланде (административ иктык)|Мланде]] мыняр кӱлеш, тунар налза. [[Пошкудо]]-влакда дене гына ида титакле да ида кредал.}}

Ынде ме чынакак палена, куснен толшо кугезе коча-кована-влакын негызлыме Варале илем 1836 ийыште Вятский губернийын илем-влакын лӱмерыштыже регистрироватлен шындалтын. Тушто илем «Починок Варали Граховской волости Елабужского уезда Вятской губерни» манын ончыкталтын<ref>Материалы Вятского губернского архива (г. Киров) (Ф.574, оп.1, д.3, л.318)</ref>. Тунам илемыште 4 [[сурт]] лийын, 79 еҥ илен. 1859 ийысе луымшо ревизий ({{lang-ru|''подушная перепись''}} — ожно XVI – XVII курымлаште Руш кугыжанышыште калыкым шотлымо формо, чылаже 10 ревизий лийын) деч вара — члаже 8 сурт лийын, 52 [[пӧръеҥ]] да 61 [[ӱдырамаш]] илен<ref>Списки населенных мест Российской империи. Список населенных мест по сведениям 1859—1873 годов. — Т. X Вятская губерния. — С. 186.</ref>. 1921 ийыште Вотский автономный  областьын ышталтмыжлан верчын ял Можгинский уездыш (кызыт [[Можга кундем]]) пурталтын.

{{Hider
|frame-style = width: 65%
| title = 1920-1950 ийлаште [[Сталинский репрессий-влак|репрессироватлалтше]]-влак <ref>http://lists.memo.ru/ Жертвы политического террора в СССР по данным общества «Мемориал»</ref> <ref>http://www.memo.ru/ Официальный сайт общества «Мемориал»</ref>
| title-style = color: black; background-color: lavender; font-weight: bold
| hidden =1 
| content =
* Андреев Андрей Андреевич (1883 г.р.) — кулак. Арестоватленыт 17 шорыкйол 1938 ий. Приговор: 8 ий. Реабилитироватленыт 24 шыжа 1994 ий.
* Андреева Ксения Григорьевна (1883 г.р.) — кулак еш гыч.
* Андреев Василий Андреевич (1905 г.р.) — кулак еш гыч. Реабилитироватленыт 17 пургыж 1997 г.
* Андреева Анна Андреевна (1918 г.р.) — кулак еш гыч. Реабилитироватленыт 24 шыжа 1994 ий.
* Андреев Михаил Андреевич (1921 г.р.) — кулак еш гыч. Реабилитироватленыт 24 шыжа 1994 ий.
* Степанов Иван Степанович (1893 г.р.) — арестоватленыт 9 пургыж 1938 ий. Приговорым луктыныт: 28 пургыж 1938 г. Реабилитироватленыт 5 шыжа 1998 ий.
| content-style = text-align: left
}}

1924 ийыште сельсовет-влакым кугемдыме годым Алнаш волостьын (кызыт [[Аҥлаш кундем]]) Вотско-Гондыревский  сельсоветышкыже пурен<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 100-102. — 744 с. — 2000 экз. — ISBN 5-7659-0425-4</ref>. 1929 ийыште уездно-волостной административный шеледымаш пытен, ял Алнаш район деке ушалтын<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 119-120. — 744 с. — 2000 экз. — ISBN 5-7659-0425-4</ref>. Ты ийыштак Варале ялыште «Пашазе» [[колхоз]] ышталтын<ref name="колхоз">{{cite web|url=http://www.gasur.ru/Databases/bd_on-line/af/info.php?&idkey=66450|title=Фонд Р-94, Сельскохозяйственная артель (колхоз) "Коммунар" Староутчанского сельского Совета Алнашского района Удмуртской Республики|publisher=Архивный отдел Администрации МО «Алнашский район»|accessdate=2010-05-15}}</ref>. 1950 ийыште воктен шогышо яллан (тышке  Варале ялат логалын)  колхозшо-влакым чумыреныт,  кугемдыме колхоз «Коммунар»ым ыштеныт. Колхоз рӱдержылан [[Одо Маскиял]] ялым ыштеныт<ref name="колхоз"/>. 1963 ийыште Удмурт-Гондыревский сельсовет петыралтын, ял Старо-Утчанский сельсоветыш пурен<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 413. — 744 с. — 2000 экз. — ISBN 5-7659-0425-4</ref>. 1991 ий Ӱярня тылзын 20-шо кечынже колхоз погынын пунчалже почеш Варале ял «Коммунар» колхоз гыч лектын, «Варалинский» колхозым<ref name="колхоз"/> ыштеныт. 2004 ий кылме тылзын 16-шо кечынже Старо-Утчанский сельсовет «Староутчанский» муниципальный образованийыш вашталтын да [[ял шотан илем]]ын статусшым налын<ref>{{cite web|url=http://www.udmgossovet.ru/modules/dms_olimp/7818.doc|title=Закон Удмуртской Республики «Об установлении границ муниципальных образований и наделении соответствующим статусом муниципальных образований на территории Алнашского района Удмуртской Республики» (от 16.11.2004; № 64-РЗ)|publisher=Госсовет УР|accessdate=2010-04-24|archiveurl=http://www.webcitation.org/66dnwSGc9|archivedate=2012-04-03}}</ref>.
 
==Палыме еҥ-влак==
* [[Кузнецов Максим Васильевич]] ([[Апшат Макси]]) — [[марий]] [[серызе]], [[мер]] пашаеҥ, икымше марий профессиональный [[журналист]], [[«Коммун корно»]] (кызыт [[«Дружба»]]<ref> http://mishred.narod.ru/hystory.htm</ref>) газетын икымше редакторжо.
* Васильев Федот Васильевич — кум [[Георгий ырес]]ын кавалерже, кугыжаныш армийын унтер-офицерже, [[Икымше тӱнямбалсе сар]]ын участникше.
* Андреев Василий Андреевич (Ондри Васий) «Ктай» — [[Георгий ырес]]ын кавалерже, 1904-1905 ийлаште [[руш-япон сар]]ыште Порт-Артурым аралыше участник.
* Иванов Фрол Иванович «Прок» — [[Георгий ырес]]ын кавалерже, 1904-1905 ийласе руш-япон сарын участникше.
* Семенов Борис Максимович — историй шанче кандидат, МГИМО-м тунем лекше, кужу жап [[Совет Ушем]]ын да [[Россий]]ын [[Посольство|посольствыжо]]-влакыште [[Вьетнам]]ыште да [[Пакистан]]ыште пашам ыштен, кӱчык жап — [[Европо|Европын]], [[Азий]]ын, [[Африке|Африкын]] [[эл]]лаштыже.
* Семенов Николай Семенович — [[Аҥлаш]] кундемын сулло пашаеҥже, ял учитель, мер пашаеҥ, [[Одо Марий Ушем]]ын Вятско-Камский регионжын постоянный членже.
* Радыгин Анатолий Ильич — [[Одо Эл]]ын сулло юристше, [[Одо Марий Ушем]]ын <ref>http://www.minnac.ru/minnac/info/14051.html</ref> председательже.

== Важ-влак ==
<references />

[[Категорий:Марий илымверла Одо Элыште]]
[[Категорий:Аҥлаш кундем]]
