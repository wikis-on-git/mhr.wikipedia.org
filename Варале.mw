{{ИВ-Россий
 |статус                   = Ял
 |марий лӱм     = Варале
 |руш лӱм         = Варали
 |ойып                     = 
 |тисте                     = 
  |lat_deg =56 |lat_min =04 |lat_sec =25
  |lon_deg =52 |lon_min =17 |lon_sec =39 
  |CoordAddon = type:city(231)_region:RU
  |CoordScale = 20000
 |ЯндексКарта              = http://maps.yandex.ru/?text=Россия,%20республика%20Удмуртская,%20село%20Варали&sll=52.294301,56.07362&sspn=0.175747,0.073716
 |регион                   = Одо Эл
 |регион четлыкыште         = Одо Эл
 |регион картын кугытшо     = 200
 |кундем тӱрлык               = 
 |кундем                    = Аҥлаш кундем
 |кундем четлыкыште          = Аҥлаш кундем{{!}}Аҥлаш
 |кӧргӧ шеледымаш       = 
 |вуйлатыше                    = 
 |негызлыме           = 
 |икымше гана палемдымаш        = 
 |тошто лӱм-влак            = 
 |статусым налме                 = 
 |кумдык                  = 
 |ИВ рӱдын кӱкшытшӧ         = 
  |калыкчот               = {{Шагалеммаш}} 231
  |еҥшотлымаш ий            = 2008
  |чаклык               = 
  |агломераций             = 
  |калык-влак     = [[марий]]
  |инаныше-влак = [[чимарий]], [[танле тын|танле]]
  |этнохороним             = 
 |почто индекс          = 427882
 |почто индекс-влак         = 
 |телефон код           = 341 50
 |цыпр идентификатор   = 94202880009
 |категорий Commonsышто      = 
 |сайт                     = 
}}

'''Варале''' ({{lang-udm|''Варали''}}; {{lang-ru|''Варали''}}) — [[Одо Эл]]ын [[Аҥлаш кундем]]ыштыже [[Вожай (эҥер)|Вожай]] [[эҥер]]ын шола серыштыже верланыше [[марий]] [[ял]].

== Ял лӱм ==
Ялын лӱмжӧ ушымо кок марий мут гыч  лектын: «вара» + «лийын» = «вара лийын», тывеч — «варале» мутыш савырнен.<ref>О родном крае, о времени и о себе. Семенов Н.С. Алнаши, 2007</ref>

== Верланыме вер ==
Ял [[Вожай (эҥер)|Вожай]] [[эҥер]]ын шола серыштыже верланен. [[Аҥлаш кундем]]ын кечывалвел-касвелыштыже лийын шога. [[Аҥлаш]] марте — 17 километр, [[Ижевск]] марте — 103 километр.

== Историй ==
1820 ийлаште [[Марий Пови]] [[ял]]ыште илыше [[суас]]-влак деч шылын толшо  [[марий]]-влак [[Вожай]] [[эҥер]]ын [[кожла]] гыч йоген пурышо [[эҥерйол]]жын (кызыт Варалинка эҥер) пурла серыштыже [[илем]]ым негызленыт. Илемым воктен лийын шогышо илемла деч варарак негызленыт, «вара лийын» маныныт. Тывеч илемын лӱмжӧ — «Варале» лийын лектын. Илем лийшаш верыште пураш лийдыме пич кожла шоген. Сандене тиде кожлам руаш да корчеватлаш логалын. Эплын илем кугемын, илыше-влак шукемыныт. Кугезе [[коча]]-[[кова]]на-влак шке илемыштым регистрироватлаш тыршеныт. Илем [[погын]]ышто ты [[паша]] деке ик уста пеҥгыде характеран чакналтдыме Пайдуган лӱман марийым сайленыт. Тудлан [[кочыш]]ым поген  [[пӧлек]] шотеш  [[маска]] [[Коваште|коваштым]] пуэн тиде кугу паша дене тудым [[Илна]] (Ильна-Ола) (тошто лӱмжӧ {{lang-ru|''Вятка''}}, кызыт — {{lang-ru|''Киров''}}) олашке колтеныт. Кок гана Пайдуган тушко тыглай гына йолын миен толын, губернатор верыштыже лийын огыл. Кумшо гана миймыж годым гына тудо губернатор деке логалын. Мо шот дене толмыжым умылтарен, пӧлекым кучыктен пуэн. Пӧлеклан губернатор йывыртен, [[ӱстелтӧр]]ыш пуртен шынден да пукшаш кӱштен. Вара Пайдуганлан варале марий-влаклан шке мландыштым кучылташ лийме кугыжаныш Грамотым кучыктен пуэн да тыге каласен:

{{Cquote|
[[Мланде (административ иктык)|Мланде]] мыняр кӱлеш, тунар налза. [[Пошкудо]]-влакда дене гына ида титакле да ида кредал.}}

Ынде ме чынакак палена, куснен толшо кугезе коча-кована-влакын негызлыме Варале илем 1836 ийыште Вятский губернийын илем-влакын лӱмерыштыже регистрироватлен шындалтын. Тушто илем «Починок Варали Граховской волости Елабужского уезда Вятской губерни» манын ончыкталтын (Ф.574, оп.1, д.3, л.318). Тунам илемыште 4 [[сурт]] лийын, 79 [[еҥ]] илен. 1859 ийысе луымшо ревизий деч вара — члаже 8 сурт лийын, 52 [[пӧръеҥ]] да 61 [[ӱдырамаш]]<ref>Списки населенных мест Российской империи. Список населенных мест по сведениям 1859—1873 годов. — Т. X Вятская губерния. — С. 186.</ref> илен. 1921 ийыште Вотский автономный  областьын ышталтмыжлан верчын ял Можгинский уездыш (кызыт [[Можга кундем]]) пурталтын. 1924 ийыште сельсовет-влакым кугемдыме годым Алнаш волостьын (кызыт [[Аҥлаш кундем]]) Вотско-Гондыревский  сельсоветыш пурен<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 100-102. — 744 с. — 2000 экз. — ISBN 5-7659-0425-4</ref>. 1929 ийыште уездно-волостной административный шеледымаш пытен, ял Аҥлаш район ([[Аҥлаш кундем]]) деке ушалтын<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 119-120. — 744 с. — 2000 экз. — ISBN 5-7659-0425-4</ref>. Ты ийыштак Варале ялыште «Пашазе» [[колхоз]] ышталтын<ref name="колхоз">{{cite web|url=http://www.gasur.ru/Databases/bd_on-line/af/info.php?&idkey=66450|title=Фонд Р-94, Сельскохозяйственная артель (колхоз) "Коммунар" Староутчанского сельского Совета Алнашского района Удмуртской Республики|publisher=Архивный отдел Администрации МО «Алнашский район»|accessdate=2010-05-15}}</ref>. 1950 ийыште воктен шогышо яллан (тышке  Варале ялат логалын)  колхозшо-влакым чумыреныт,  кугемдыме колхоз «Коммунар» ышталтын. Колхоз рӱдержылан [[Одо Маскиял]] ялым ыштеныт<ref name="колхоз"/>. 1963 ийыште Удмурт-Гондыревский сельсовет петыралтын, ял Старо-Утчанский сельсоветыш пурен<ref>Справочник по административо-территориальному делению Удмуртии / Составители: О.М.Безносова, С.Т.Дерендяева, А.А.Королёва. — Ижевск: Удмуртия, 1995. — С. 413. — 744 с. — 2000 экз. — ISBN 5-7659-0425-4</ref>. 1991 ий Ӱярня тылзын 20-шо кечынже колхоз погынын пунчалже почеш Варале ял «Коммунар» колхоз гыч лектын, «Варалинский» колхозым<ref name="колхоз"/> ыштеныт. 2004 ий кылме тылзын 16-шо кечынже Старо-Утчанский сельсовет «Старо-Утчанский» муниципальный образованийыш вашталтын да ял шотан илемын статусшым налын<ref>{{cite web|url=http://www.udmgossovet.ru/modules/dms_olimp/7818.doc|title=Закон Удмуртской Республики «Об установлении границ муниципальных образований и наделении соответствующим статусом муниципальных образований на территории Алнашского района Удмуртской Республики» (от 16.11.2004; № 64-РЗ)|publisher=Госсовет УР|accessdate=2010-04-24|archiveurl=http://www.webcitation.org/66dnwSGc9|archivedate=2012-04-03}}</ref>.
 
==Палыме еҥ-влак==
* [[Кузнецов Максим Васильевич]] ([[Апшат Макси]]) — [[марий]] [[серызе]], [[мер]] пашаеҥ, икымше марий профессиональный [[журналист]], [[«Коммун корно»]] (кызыт [[«Дружба»]]<ref> http://mishred.narod.ru/hystory.htm</ref>) газетын икымше редакторжо.
* Васильев Федот Васильевич — кум [[Георгий ырес]]ын кавалерже, кугыжаныш армийын унтер-офицерже, [[Икымше тӱнямбалсе сар]]ын участникше.
* Андреев Василий Андреевич (Ондри Васий) «Ктай» — [[Георгий ырес]]ын кавалерже, 1904-1905 ийлаште [[руш-япон сар]]ыште Порт-Артурым аралыше участник.
* Иванов Фрол Иванович «Прок» — [[Георгий ырес]]ын кавалерже, 1904-1905 ийласе руш-япон сарын участникше.
* Семенов Борис Максимович — историй шанче кандидат, МГИМО-м тунем лекше, кужу жап [[Совет Ушем]]ын да [[Россий]]ын [[Посольство|посольствыжо]]-влакыште [[Вьетнам]]ыште да [[Пакистан]]ыште пашам ыштен, кӱчык жап [[Европо|Европын]], [[Азий]]ын, [[Африке|Африкын]] [[эл]]лаштыже лиедылын.
* Семенов Николай Семенович — ял учитель, мер пашаеҥ, [[Одо Марий Ушем]]ын Вятско-Камский регионжын постоянный членже.
* Радыгин Анатолий Ильич — [[Одо Марий Ушем]]ын <ref>http://www.minnac.ru/minnac/info/14051.html</ref> председательже.

== Важ-влак ==
<references />

[[Категорий:Марий илымверла Одо Элыште]]
[[Категорий:Аҥлаш кундем]]
