{{Сорла}}
'''20 Сорла''' — [[григориан кечышот]] почеш идалыкын 232-шо (кужемдыме ийлаште 233) кечыже. Идалык пытыме марте 133 кече кодеш.
== Пайрем-влак ==

== Лӱмгече ==
Сорла тылзын колымшо кечынже Митрофан-влакын лӱмкечышт.
== Мо лийын ==
''Тыгак ончо: [[:Категорий:20 Сорла Мо лийын]]''
* [[1721]]-ше ийыште Петергофышто фонтан ден каскад-влакым пашаш колтымо.
* [[1812]]-шо ийыште Российысе чыла армий вуйлытышылан Михаил Кутузовым шогалтыме. 
* [[1930]]-шо ийыште Москошто авиаций институтым почыныт. 
== Кӧ шочын ==
''Тыгак ончо: [[:Категорий:20 Сорла Кӧ шочын]]''
* [[1916]] — Пётр Афанасьевич Алмакаев, партий да кугыжаныш пашаеҥ, паша герой. Шкеже [[Медведево кундем]] гыч. Паша корныжо республикысе тӱрлӧ партийный орган-влак дене кылдалтын. Тудын лӱмжӧ дене Марий республикын илышкыл, тӱвыра, сылнымут илышын вияҥмыже кылдалтын. Суапле пашажлан Йошкар Шÿдыр да [[Йошкар Знамя Паша орден]]-влак дене, ятыр чап танык дене палемдалтын. 
* [[1922]] — [[Нина Евсеевна Попова]], актриса, Россий Федерацийын сулло да [[Марий Элын калык артисткыже]]. [[Шернур]] посёлкышто шочын. Йошкар-Оласе сем училищым тунем лекмек, Руш драмтеатрын актрисыже лийын: 50 ий наре сценыште тӱрлӧ рольым чоҥен.
* [[1947]] — [[Владимир Васильевич Унженин]], туныктыш да мер пашаеҥ, сӱретче. Шкеже [[Киров вел]] [[Пыжанъю кундем]] гыч. [[1970]]-ше ий гыч тачысе кече марте тудо [[Вӱлеҥер]] (Мари-Ошаево) ялысе кыдалаш школын вуйлатышыжлан пашам ышта. Ятыр ий [[Марий калык погын]]ын делегатше лийын. Тыгак Владимир Васильевич уста [[сӱретче]] семын чапланен. Тудын ончерже-влак [[Йошкар-Ола]]штат да моло кундемлаштат эртеныт.
* [[1952]] — Раисия Александровна Смирнова, партий да тӱвыра пашаеҥ. Шкеже [[Морко кундем]] [[Шоруньжа]] гыч. Тӱҥалтыш шинчымашым [[Шлань]] школышто налын гын, кыдалаш шинчымашым Шоруньжа да [[Шеҥше]] школлаште поген. [[Палантай лӱмеш тӱвыра да сымыктыш колледж|Йошкар-Оласе тӱвыра училищым]] тунем лекмек, [[Кожлаер]] ялысе тӱвыра пӧртышто пашам ыштен, вара районысо тӱвыра пӧлкаш вончен. 1980-ше ий гыч Раисия Александровна районысо комитетыште секретарь сомылым шуктен. Илыш корныж гыч ик ужашыже йочасадыштат эртен, 1996-шо ий гыч тудо тӱвыра пашаште. Ончыч Морко тӱвыра полат вуйлатышын алмаштышыже лийын, 2 ий наре директор сомылым шкежат шуктен. Паша корнын пытартыш ужашыже верысе тоштерыште эртен. Уло ӱмыржым да вий-куатшым Раисия Алексндровна калыклан пӧлеклен, тӱвырам нӧлтымаште ятыр тыршен. Суапле пашажлан таумут да чап танык-влак дене палемдалтын. 
* [[1966]] — [[Вячеслав Михайлович Мамаев]], [[онаеҥ|марий карт]], [[Шернур кундем]]ысе марий [[юмын йӱла]] ушем вуйлатыше. Шернур кундем Чемей почиҥга ялыште шочын.
* [[1977]] — [[Рамиля Раульевна Салихова]], журналист да радио пашаеҥ. [[Йошкар-Ола]]ште шочын-кушшо чолга ӱдыр чонлан келшыше паша вержымат тыштак муын. 2001-ше ий гыч тудо «[[Пульс-Радио]]што» тыршаш тӱҥалын да 5 ий гыч тӱҥ редактор марте шуын. Кызыт [[Рен-ТВ 12 регион]] телекомпанийын редакторжо сомылым шукта. 
== Кӧ колен ==
''Тыгак ончо: [[:Категорий:20 Сорла Кӧ колен]]''

== Калык пале ==
* '''Маринан кечыже.''' Ты кечын тыгай калыкпалым эскереныт: турня-влак кечывалвелыш чоҥештат гын – шыже ондак толеш. Тиде кече деч вара чодырашке емыжлан коштмым чарненыт. 
{{commonscat|20 August}}

[[Категорий:20 Сорла]]
