{{Палыме еҥ
 |лӱм                 = Александр Алексеевич Петров 
 |оригинал лӱм        = Александр Петров
 |сӱрет               = 
 |сӱретын лопкытшо    = 250px
 |возымаш             = 
 |шочмаш дене лӱм     = Александр Алексеевич Петров
 |тыршымаш алан       = [[серызе]], [[почеламутчо]], [[журналист]], [[драматург]]
 |шочын               = 26.05.1967
 |шочмо вер           = [[Марий АССР]], [[Кужэҥер кундем]], [[Кожласола (Кужэҥер кундем)|Кожласола]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий Эл Республикын сулло журналистше]]
 |Commons             = 
}}

'''Александр Петров''' (Александр Алексеевич Петров) ({{Шочын|1967|5|26}}, [[Марий АССР]] [[Кужэҥер кундем]] [[Кожласола (Кужэҥер кундем)|Кожласола]] ял)  — [[марий]] [[серызе]], [[почеламутчо]], [[журналист]], [[драматург]], [[Россий Журналист-влак ушем]]ын йыжъеҥже, [[Россий Серызе-влак ушем]]ын йыжъеҥже, [[Марий Эл Республикын сулло журналистше]].

== Тунеммаш ==
[[Кужэҥер кундем]]ысе [[Кожласола (Кужэҥер кундем)|Кожласола]] ялеш кресаньык ешеш шочмеке, [[Кугу Лаждӱр]]ысӧ да [[Йӱледӱр (Кужэҥер кундем)|Йӱледӱр]]ысӧ школлаште тунемын. 1984 ийыште [[Марий кугыжаныш университет]]ыш кӱшыл шинчымашым погаш пурен, кок пытартыш курсым заочно тунем эртен. Историк специальностьым налын.

== Паша ==
Паша корныжым 1989 ийыште Шернур комсомолын райкомыштыжо тӱҥалын, вара РОНО-н методистшылан тыршен. 1992-1994 ийлаште Куженер кундемыште фермер озанлыкым вуйлатен. Ялозанлык деч вара вигак журналист пашашке куснен. [[«Марий Эл» газет]], [[«Марий Эл» ГТРК]]-ште пашам шуктен. 2004 ийыште Александр Петровым [[«Кугарня» газетын]] директор-тӱҥ редакторлан шогалтеныт. 2009 ий гыч Петров А.А. Кугыжаныш Погын Вуйлатышын пресс-секретарьжылан тырша.

== Усталык паша ==
Эше школыштак тунеммыж годым возгалаш тӱҥалын. Икымше почеламутшо [[Теле (пагыт)|теле]] нерген ыле, тыгакак лӱмдалтын («Теле»), тудым [[Ямде лий (газет)|"Ямде лий" газетыште]] 1980 ийыште савыктеныт. МарКУ-што тунеммыж годым марий калыкын эртыкшым шымлаш кумылаҥын, тиде варажым усталык пашаштыже кугу кышам коден. Икымше почеламут да поэме книгажым автор "Марий улам - чонем марий" лӱмден (2003). Ятыр почеламутшо поэзий антологийлаште, поэзий сборниклаште савыкталтын. 2017 ийыште йоча-влаклан возымо "Изи кутучо" манын лумдымо ойлымаш-влак книгаже ош туням ужын.  [[Марий самырык театр]] 2000 ийыште "Пиал дек кайыме корно" пьесыж почеш спектакльым шынден. Варажым тиде театрыштак драматургын "Адак омсашке тӱкалат" (2005),  "Пупкин ӱдырым налеш" комедий-фарсше-влак почеш, "Вашлий мыйым, Шочмо Элем!" (2010) драмыж почеш спектакльым шынденыт. 2005 ийыште [[Майоров-Шкетан лӱмеш марий кугыжаныш драме театр]] Александр Петровын «Кронуш» историй легендыж почеш постановкым шынден. 2017 ийыште Александр Петровын Зинаида Долгова дене пырля возымо "Кунам толат, авай?" драмыже почеш спектакль Йоча ден самырык-влаклан республиканский театр-рудерын (Марий самырык театр) сценыштыже шындалтын.

Тӱвыра, печать да калык-влак пашаш шотышто министерствын, Марий Эл Республикын правительствыжын, Марий Эл Республикын Кугыжаныш Погынын чап танык-влак дене палемдалтын.

== Тӱҥ произведений-влак ==
* Пиал дек кайыме корно : муз. комедий // Ончыко. 2001. №3. 86-121 лашт.
* Марий улам - чонем марий : почеламут-вл., поэме. Йошкар-Ола, 2003. 92 лашт.
* Кугезе сугынь ; Марий улам : почеламут-вл. // Мурйогын : почеламут аршаш. Йошкар-Ола, 2003. 45-47 лашт.
* "Ӱжаран ал тӱсшӧ дене мурсемем тӱрлем..." : почеламут-вл. // Ончыко. 2002. "11. 124-130 лашт.
* Кронуш : легенде // Ончыко. 2006. №2. 28-88 лашт.
* Адакат омсашке тӱкалат : фарс // Кызытсе марий пьесе. Йошкар-Ола, 2007. 157-227 лашт.
* Пупкин ӱдырым налеш : фарс // Ончыко. 2006. №4. 123-180 лашт.
* Вашлий мыйым, Шочмо Элем: драма  // Ончыко. 2011.
* Шем лум саман: поэма  // Марий Эл, Кугарня, Морко мланде.
* Курныж: поэма  //  Кугарня, Морко мланде. 
* Ялысе эрге: драма  // Ончыко. 2017. №5.

== Негыз ==
#Писатели Марий Эл биобиблиографический справочник / сост.:А.Васинкин, В.Абукаев - Йошкар-Ола: Марий книга савыктыш, 2008. - 491-492 лашт.

== Кылвер-влак ==
* [http://mari-el-radio.ru/l-1265-mgeche-kalendar/26-05-aleksandr-alekseevich-petrovyn-sho.html Александр Алексеевич Петровын шочмо кечыже.]

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий журналист-влак]]
