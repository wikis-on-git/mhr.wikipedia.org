{{Палыме еҥ
 |лӱм                 = Александр Алексеевич Петров 
 |оригинал лӱм        = Александр Петров
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Александр Алексеевич Петров
 |тыршымаш алан       = [[серызе]], [[почеламутчо]], [[журналист]], [[драматург]]
 |шочын               = 26.05.1967
 |шочмо вер           = [[РСФСР]], [[Марий АССР]], [[Кужэҥер кундем]], [[Кожласола (Кужэҥер кундем)|Кожласола]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий Эл Республикын сулло журналистше]], [[Марий Эл Республикын Кугыжаныш Погынжо|Марий Эл Республикын Кугыжаныш Погынын]] Чапкагазше, [[Марий Эл Республик Виктер]]ын Чапкагазше, [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше, Россий Федераций Президентын Юл кундемысе федеральный округышто Полномочный представительжын Чапкагазше, Россий Федераций Тӱвыра министрын Таумутшо, [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] «Калык верч тыршымаш» чап тамгаже, [[«Йыван Кырля 1909–2009» шарнымаш медаль]] 
 |Commons             = 
}}

'''Александр Петров''' (Александр Алексеевич Петров) ({{Шочын|1967|5|26}}, [[РСФСР]], [[Марий АССР]], [[Кужэҥер кундем]], [[Кожласола (Кужэҥер кундем)|Кожласола]] ял) – [[марий]] [[серызе]], [[почеламутчо]], [[журналист]], [[драматург]], [[Россий Журналист-влак ушем]]ын йыжъеҥже, [[Россий Серызе-влак ушем]]ын йыжъеҥже, [[Марий Эл Республикын сулло журналистше]].

== Илыш корныжо ==
Александр Петров [[1967]] ийын [[26 ага|ага тылзын 26-шо кечынже]] [[Марий АССР]] [[Кужэҥер кундем]]ысе [[Кожласола (Кужэҥер кундем)|Кожласола]] ялеш кресаньык ешеш шочын.

== Тунеммаш ==
* Кугу Лаждӱр кандашияш, вара Йӱледӱр кыдалаш школлаште шинчымашым поген (1984).
* [[Марий кугыжаныш университет]]ын историй-филологий факультетшым историк специальность дене тунем лектын (Шернур ВЛКСМ райкомыш пашаш пурымыжлан верчын пытартыш кок курсым заочно тунемын) (1991).

== Паша ==
* Шернур ВЛКСМ райком, 3-шо секретарь, тунемше молодежь да пионер пӧлкам вуйлатыше (1989–1991).
* Шернур РОНО-што воспитаний паша шотышто методист (1991–1992).
* Кужэҥер кундемыште фермер озанлыкым вуйлатыше (1992–1994).
* [[Марий Эл (газет)|«Марий Эл» газет]], журналист, молодежный йодыш шотышто редактор, парламентысе корреспондент, права йодыш шотышто редактор (1994–2000).
* «Марий Эл» ГТРК (2000–2002).
* [[Марий Эл Радио|«Марий Эл Радио»-што]] передаче-влакым ямдылен (2002–2003).
* [[Кугарня (газет)|«Кугарня» газетын]] директор – тӱҥ редакторжо (2004–2009).
* [[Марий Эл Республикын Кугыжаныш Погынжо|Марий Эл Республикын Кугыжаныш Погын]] Вуйлатышын пресс-секретарьже (2009 ий гыч).

== Усталык паша ==
Эше школыштак тунеммыж годым возгалаш тӱҥалын. Икымше почеламутшо [[Теле (пагыт)|теле]] нерген ыле, тыгакак лӱмдалтын («Теле»), тудым [[Ямде лий (газет)|«Ямде лий» газетыште]] 1980 ийыште савыктеныт. МарКУ-што тунеммыж годым марий калыкын эртыкшым шымлаш кумылаҥын, тиде варажым усталык пашаштыже кугу кышам коден. Икымше почеламут да поэме книгажым автор «Марий улам – чонем марий» лӱмден (2003). Ятыр почеламутшо Таллиныште савыктыме «Kuum ОО» (2006), «Sest olen» (2012), «Дуб предков» (2008) финн-угор поэзий антологийлаште, «Мотивы родной стороны» (2012) поэзий сборниклаште, тыгак марий сылнымутчо-влакын «Эрвий» алманахыштыже 2007, 2008, 2009, 2010, 2011, 2012, 2013 ийлаште савыкталтын. 2017 ийыште йоча-влаклан возымо «Изи кӱтӱчӧ» манын лӱмдымӧ ойлымаш-влак книгаже ош туням ужын.  [[Марий самырык театр]] 2000 ийыште «Пиал дек кайыме корно» пьесыж почеш спектакльым шынден. Варажым тиде театрыштак драматургын «Адак омсашке тӱкалат» (2005), «Пупкин ӱдырым налеш» комедий-фарсше-влак почеш, «Вашлий мыйым, Шочмо Элем!» (2010) драмыж почеш спектакльым шынденыт. 2005 ийыште [[М. Шкетан лӱмеш Марий кугыжаныш драме театр|Майоров-Шкетан лӱмеш марий кугыжаныш драме театр]] Александр Петровын «Кронуш» историй легендыж почеш постановкым шынден. 2017 ийыште Александр Петровын Зинаида Долгова дене пырля возымо «Кунам толат, авай?» драмыже почеш спектакль Йоча ден самырык-влаклан республиканский театр-рудерын (Марий самырык театр) сценыштыже шындалтын. Кумло наре муро текстын авторжо. Нунын кокла гыч «Йоча жапем», «Памаш кувар воктене», «Каем», «Мондо мыйын лумем», «Ондалчык йоратымаш», «Ош имнет ден налаш тол», «Элнет энер покшелнет» муро-влакым палемдаш лиеш.

Тӱвыра, печать да калык-влак пашаш шотышто министерствын, Марий Эл Республикын правительствыжын, Марий Эл Республикын Кугыжаныш Погынын чап танык-влак дене палемдалтын.

== Тӱҥ произведенийже-влак ==
* [https://drive.google.com/file/d/0B_vRhTuyKqkVbWd2cTVpcjI5dUE/view Пиал дек кайыме корно: муз. комедий // Ончыко. 2001. № 3. С. 86–121.]
* Марий улам — чонем марий: почеламут-вл., поэме [Душа моя марийская: стихи, поэма]. Йошкар-Ола, 2003. 92 с.
* Кугезе сугынь; Марий улам: почеламут-вл. // Мурйогын: почеламут аршаш. Йошкар-Ола, 2003. С. 45—47.
* [https://drive.google.com/file/d/0B8J3HqxXbH7NY0pzcGVIZFN6YTA/view «Ӱжаран ал тӱсшӧ дене мурсемем тӱрлем...»: почеламут-вл. // Ончыко. 2002. № 11. С. 124–130.]
* [https://drive.google.com/file/d/0B8J3HqxXbH7NcG9COFRFY1VReW8/view Кронуш: легенде // Ончыко. 2006. № 2. С. 28–88.]
* [https://drive.google.com/file/d/0B8J3HqxXbH7Nd1NkMFJVanV6dDA/view Пупкин ӱдырым налеш: фарс // Ончыко. 2006. № 4. С. 123–180.]
* Адак омсашке тӱкалат: фарс // Кызытсе марий пьесе. Йошкар-Ола, 2007. С. 157–227.

== Театр постановкыжо-влак ==
* Пиал дек кайыме корно [Дорога к счастью : драма]. (МТЮЗ) 2000.
* Адак омсашке тӱкалат [Опять стучатся в дверь : фарс]. (МТЮЗ) 2002.
* Пупкин ӱдырым налеш [Пупкин женится : фарс]. (МТЮЗ) 2005.
* Кронуш : легенда. (Мар. театр) 2005.
* Вашлий мыйым, Шочмо элем! (Встречай меня, Родина!) (МТЮЗ) 2010.
* Кунам толат, авай? (Найди меня, мама) (МТЮЗ) 2017.

== Илышыже да творчествыже нерген литератур ==
* [https://drive.google.com/file/d/0B_vRhTuyKqkVbWd2cTVpcjI5dUE/view «Пьесе-влакым кажне номерыште ужмо шуэш...»: интервью // Ончыко. 2001. № 3. С. 84–85.]
* Абукаев-Эмгак В. Кумдыкеш марий // Кугарня. 2003. 19 сент.
* [https://drive.google.com/file/d/0B8J3HqxXbH7NcG9COFRFY1VReW8/view Мо эртен, тудо кыша огыл: интервью // Ончыко. 2006. № 2. С. 24–27.]
* [https://drive.google.com/file/d/0B8J3HqxXbH7NVVJZZzVyOGVLcWM/view Бурков Л. Ожнысо илышын вӱршерже // Ончыко. 2007. № 4. С. 170–179.]
* [https://drive.google.com/file/d/0B8J3HqxXbH7NaDRvRVo4U2Z2RWM/view Николаева Н. «Марий улам, марий чонемже...» // Ончыко. 2007. № 8. С. 178–182.]

== Чап ==
* [[Россий Журналист-влак ушем]]ын йыжъеҥже
* [[Россий Серызе-влак ушем]]ын йыжъеҥже
* [[Марий Эл Республик Кугыжаныш Погын]]ын Чапкагазше
* [[Марий Эл Республик Виктер]]ын Чапкагазше
* [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] Чапкагазше
* Россий Федераций Президентын Юл кундемысе федеральный округышто Полномочный представительжын Чапкагазше
* [[Марий Эл Республикын сулло журналистше]]
* Россий Федераций Тӱвыра министрын Таумутшо
* [[Марий Эл Республикын Тӱвыра, савыктыш да калык паша шотышто министерствыже|Марий Эл Республикын Тӱвыра, савыктыш да калык паша шотышто министерствын]] "Калык верч тыршымаш" чап тамгаже
* [[«Йыван Кырля 1909–2009» шарнымаш медаль]] 

== Кылвер-влак ==
* [http://mari-lab.ru/index.php/Александр_Петров Александр Петров | Mari-Lab.]{{ref-ru}}
* [http://mer-kanash.ru/chesle-l%D3%B1mgechyda-dene/ Чесле лӱмгечыда дене! | Марий Мер Каҥаш.]

== Литератур ==
# [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. – Йошкар-Ола: Марийское книжное издательство, 2008. – 752 с. С. 491–492.]
# [https://drive.google.com/file/d/0B8J3HqxXbH7NaDRvRVo4U2Z2RWM/view Николаева Н. «Марий улам, марий чонемже...» // Ончыко. 2007. № 8. С. 178–182.]

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий журналист-влак]]
