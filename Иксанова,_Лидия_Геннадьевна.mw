Лидия Геннадьевна Иксанова (Ефремова) - туныктышо, школ директор, район собраний депутат, мер пашаен, поэт.
Лидия Иксанова Морко район Кумужъял ялеш 21 декабрь 1966 ийыште шочын.
1973-1984 ий - Кумужъял кыдалаш школышто тунемеш.
1984-1989 ий - Марий кугыжаныш университетыште тунемеш.
1989-1990 ий - "Периодика" издательствыште пашам ышта.
1990-2000 ий - Шуарсола кыдалаш школышто туныктышылан, вара директорын алмаштышыжлан пашам ышта.
2001-2007 ий - Кельмаксола кыдалаш школышто туныктышылан да директорын алмаштышыжлан ышта.
2007 ий гыч Шуарсола школышто директорлан тырша.
Лидия Иксанова тыгак поэт семын палыме. 1978 ий гычак почеламутым воза. "Ямде лий!" газетын юнкоржо семын туналын,возымо пашаште шуаралтын,поэзий туняште шке вержым кычалеш. Тачысе кечылан шке лумжо уло. Возымо почеламутшылан шуко муро йонга.
Поэтессын кум почеламут сборникше лектын: "Чылажат- шочмо верын", "Йоратымем, тылат...", "Шыже блюз". Таче автор кум книгам ямдыла:"Снеган вер-шор", "Шулдыран шум-чонем", "Российын ик моторжо- Марий Эл".
Лидия Иксанова Советский район Шуарсолаште ила.
