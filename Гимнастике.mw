[[Image:Gymnastics brokenchopstick.jpg|thumb|right|300px|Рвезе гимнастик имне валне моштымыжым ончыкта]]
'''Гимнастике''' – ик эн чӱчкыдын вашлиялтше [[спорт]] тӱрлык. Спортгимнастикыште калык-влак кокласе турнирлаште 14 медаль комплектым пуат. Олимпиадын программыште 1896 ий гыч.
Эр зарядкым ыштымаш, школышто, пашаште физкультминуткым эртарымаш – тидат шке шотан гимнастике. Тиде тазалыкым пойдарыше гимнастике. А спортгимнастике ныл ужашлан шелалтеш:
* художественный
* акробатик гимнастике
* команде гимнастике
* спортгимнастике.
Мутшо мемнан деке Акрет Греций гыч толын. (грек. "gymnazo" – "ямдылем"; але акр.грек йылмысе "gymnos" - "чара" деч.) Пӧръеҥ-влак ондак вургем деч посна таҥасеныт. 
== Художественный гимнастике ==
Тыште турлӧ упражненийым сем почеш ышташ кӱлеш. Спортсменке-влак обруч, мече, булава дене лектын кертыт. Ондак гимнастке-влак шке моштымашыштым фортепиано сем почеш ончыктеныт, кызыт оркестр йӱкым фонограмме дене колтат. Но кажне упражненийым ончыкташлан 1,5 минут деч шукырак огыт пу. Пытартыш жап марте художественный гимнастике дене ӱдыр-влак гына таҥасеныт, но XX-шо курым гыч японийысе гимнаст-влакын тыршымышт деч вара ынде пӧръеҥ-влакат художественный гимнастикыште шуаралташ тӱҥалыныт.
== Команде гимнастике ==
Скандинавийыште шочын . Спортсмен-влак эрыкан упраженийым ыштат, [[Батут ӱмбалне тӧрштылмаш|изи батутышто пырля тӧрштылыт]], акробатик моштымашыштым ончыктат.

[[en:Gymnastics]]
