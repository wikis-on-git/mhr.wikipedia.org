[[Файл:ФИФА логотип.jpg|200px|thumb|Тӱнямбал футбол Федерацийын тӱҥ сӱретше]]
[[Файл:2014 FIFA Announcement (Joseph Blatter) 5.jpg|thumb|ФИФА-н кызытсе президентше Зепп Блаттер]]
'''Калык-влак кокласе футбол федераций''' (фр. Fédération internationale de football association, кӱчык. FIFA (транскрипций: [fiːfə]), кӱчыкемдымаш мемнан ылмылан келышышын '''ФИ́ФА''' семын йоҥгалтеш) — тӱнямбал [[футбол]]ым виктарыше ушем. ФИФА-н {{comment|вуйпӧртшӧ|штаб-квартира}} [[Швейцарий]]ыште, [[Цӱрих]] олаште верланен. Кызыт [[президент]] пашам Зепп Блаттер шукта.
== Эртымгорно ==
XX-шо курым толмо дене футбол чот шарлен. Калык-влак кокласе таҥасымаш-влак эрташ тӱналыныт, модмаш кугу пагылымашым сулен. Тӱнямбал футболын пашажым виктараш кӱлеш лийын. Тӱҥалтышште виктарыме пашам Английын футбол ассоциацийже шуктен. 1904 ийыште [[21 Ага|Ага тылзын 21 кечынже]] [[Париж]] олаште Калык-влак кокласе футбол федераций чоҥалтын. Европо гыч шым эл (Англий деч посна) тиде ушемым чоҥен. Сандене кызытсе тӱҥ термин да кӱчкыемдымаш-влакыште француз йылме кучылталтеш. ФИФА-н икымше [[президент]]шылан Робер Гереным сайленыт.

ФИФА-н вуйлатымыж почеш икымше таҥасымаш-влакым 1906 ийыште эртареныт. Но эртарымашыште кугу лектыш лийын огыл. Тиде да экономике амаллан кӧра Герен олмеш президентлан Дэниэл Вулфоллым сайленыт. Вулфолл - Англий гыч, тиде эл ФИФАшке тудо жаплан ушнен. Вес кугу таҥасымаш семын 1908 ийысе [[Олимпий модмаш-влак|Олимпий Модмашын]] футбол турниржым палемдаш лиеш. Лондон олаште эртен, тыштат изи нелылык-влак вашлиялтыныт. 
Калык-влак кокласе футбол федераций кугемаш тӱҥалын. [[1909]] ийыште ЮАРын футбол Ассоциацийже тушко ушна, [[1912]] ийыште Аргентинын футбол Ассоциацийже, [[1913]] ийыште [[АУШ]]ын футбол Федерацийже. ФИФА Европо кумдыкышто гына огыл, уло тӱня мучко шарлаш тӱҥалын.

[[Кокымшо Тӱнямбал Сар]] ФИФА-н тӱзланымыжлан нелылыкым пуртен, Ушем изиш шаланен огыл, Кугу Британий тушеч лектын, но Сар деч вара ФИФА угыч вийым поген. [[Кугу Британий]] тушко угыч пӧртылын, [[Совет Ушем]] пурен. Чыла континетлаште ФИФА-н тистыже нӧлталтын, кызыт ушнышо эл-влакын чотышт дене Тӱнямбал Футбол ушем ООН-ымат ончылта.

== Тыгак ончо ==
* [[Олимпий модмаш-влак]]
* [[Футбол]]
* [[УЕФА]]

[[Категорий:Спорт ушем-влак]]
