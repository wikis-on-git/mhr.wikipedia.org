[[Файл:Vogelkers bloesem.jpg|250px|thumb|Ломбо [[Пеледыш (кушкыл)|пеледыш]]]]
[[Файл:Apis mellifera - Prunus padus - Keila.jpg|мини]]

'''Ломбо''' ({{lang-la|Prunus padus}}) – 15 м наре кӱкшытан, нугыдо парчан пушеҥге (шуэн вондо). Кужалге-пӱсӧ мучашан лышташыже изиш куптыргылшо гай коеш. Кечалтше-кужака орлаҥге гай мотор ош пеледышыже тамлын ӱпшалтеш. Йыргешке нӧшман йылгыжше шем кичкыже кычака-шере таман. Шӱмжӧ шемалге-сур тӱсан да шелышталтше гай, самырык игыжын – кӱреналге да йыргешке ошалге-нарынче тамган.

Ломбо [[Россий]]ын Европейский ужашыштыже, Касвел да Эрвел [[Сибирь]]ыште, [[Енисей]] марте, Йӱдвел [[Казахстан]]ыште, [[Кавказ]]ыште, Кокла Азийын курыклаштыже кушкеш.

Ломбо [[Марий Эл]]ын вӱдыжгӧ верлаштыже, эҥер да ер серлаште, чодырасе коремлаште, чодыра тӱрыштӧ да аланыште, шуэн – пасулаште вашлиялтеш. Тудо азотлан поян, ӱян да вӱдыжгӧ мландым йӧрата.

[[Вӱтла]] (Ветлуга) эҥер серыште вара пеледше ломбо кушкеш, тыглай ломбо деч ик тылзе вара пеледеш. Тыглай ломбыжо майыште пеледеш, а кичкыже июль–августышто шуэш; пеледмыж деч кок тылзе вара.

Тӱрлӧ вере илыше марий-шамычын кутырымаштышт ты пушеҥгын лӱмжӧ тыгай сынан: олык да эрвел марий-влакын ''ломбо''; курык марийын ''ломбы''; Яраҥ (Киров обл.), Тоншай, Шараҥге (Нижегород обл.) ''лампы''. Ты пушеҥгын лӱмжӧ кызытсе финн-угор да самодий йылмылаште кугезе урал мут гыч тӱҥалеш. 

[[Категорий:Пушеҥге-влак]]
