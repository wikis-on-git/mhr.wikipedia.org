{{Сӱрем}}
'''21 Сӱрем''' — [[григориан кечышот]] почеш идалыкын 202-шо (кужемдыме ийлаште 203) кечыже. Идалык пытыме марте 163 кече кодеш.

== Пайрем-влак ==
* {{Флагификаций|Россий}} — '''Металлургын кечыже'''.

== Лӱмгече ==
Сӱрем тылзын коло икымше кечынже Дмитрий, Прокопий, Андрей, Виктор, Даниил – влакын лӱм кечышт. 
== Мо лийын ==
''Тыгак ончо: [[:Категорий:21 Сӱрем Мо лийын]]''
* [[1978]] ий — [[Йошкар-Ола]]ште марий сылнымутын классикше [[Сергей Григорьевич Чавайн]]лан чапкӱм шогалтеныт. 
* [[1613]] ий — Успений черкыште Михаил Фёдорович Романов кугыжам тронлан венчаеныт. Тыге Романовмыт кугыжа династий тукым тӱҥалын.
* [[1917]] ий — Российысе виктерын вуйлатышыжлан Александр Керенскийым шогалтыме. 
== Кӧ шочын ==
''Тыгак ончо: [[:Категорий:21 Сӱрем Кӧ шочын]]''
* [[1938]] ий  — [[Анисимов, Эврик Васильевич|Эврик Васильевич Анисимов]], [[марий]] [[поэт]], [[журналист]], Марий Элын сулло журналистше. [[Морко кундем]]ын эргыже [[1973]]-шо ий гыч «Марий коммуна» газет редакцийыште пашам ышташ тӱҥалын. Корреспондентлан тыршен. Уста поэт «Илыш вий», «Киса - чичи», «Ял покшелне», «Мемнан пакчана», «Опаленное утро», «Кечан садвечыште» сборник–влакын авторжо. 
* [[1941]] ий — Леонид Михайлович Кудряшов, журналист. Ятыр жап [[Марий Эл (газет)|«Марий Эл» газет]] редакторын алмаштышыжлан пашам ыштен. Марий республикын сулло журналистше чап лӱм дене палемдалтын. 
* [[1949]] ий — Владимир Николаевич Александров, театр пашаеҥ, Марий Элын калык артистше. Горький олаште шочын. Паша корныжо марий кундемысе опер да балет театр дене кылдалтын. 1975-ше ий годсек тудо солистлан тыршаш тӱҥалын. 
* [[1965]] ий — Галина Яковлевна Орлова, туныктыш пашаеҥ. [[Поранча кундем]] [[Олор]] ялыште шочын. [[1990]] ий гыч [[Марий Тӱрек кундем]]ысе [[Мари-Купто]] кыдалаш школышто историй предметым туныктышылан тыршаш тӱҥалын. Ятыр организатор сомылымат шуктен шоген да кыртмен тыршымыж дене кугу пагалымашым сулен. Галина Яковлевна туныктымо пашаж дене Россий Федерацийысе президентын грантшым сулен. 
* [[1966]] ий — [[Корчемкина, Вероника Николаевна|Вероника Корчемкина]], мурызо, почеламутчо. Шочынжо Вероника Николаевна Морко район Ӱшуттӱр ялыште. Но илыш пӱрымашыже [[У Торъял кундем]]ыш конден.
== Кӧ колен ==
''Тыгак ончо: [[:Категорий:21 Сӱрем Кӧ колен]]''

== Калык пале ==
* Руш православий йӱлам кучышо-влак '''Прокопийын кечыжым''' палемдат. Калык ты кечын пӱртӱсын йӱкшым колыштын. Тыгак модо саскам поген. 

Кугезына-влакын шонымашышт почеш, тиде кечын пачемыш да мӱкш-влак дене мутланет гын, нуно тыйым огыт пӱшкыл. 
{{commonscat|21 July}}

[[Категорий:21 Сӱрем]]
