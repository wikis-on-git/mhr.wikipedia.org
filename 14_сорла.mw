{{Сорла}}
'''14 Сорла''' — [[григориан кечышот]] почеш идалыкын 226-шо (кужемдыме ийлаште 227) кечыже. Идалык пытыме марте 139 кече кодеш.
== Пайрем-влак ==
* '''Мӱкш илян кече'''. Тиде [[пайрем]], [[мӱкш]] ешын мӱйым поген шуктымыжым ончыкта. Мӱкш илян дечын вара, [[кеҥеж]] мучашлалтын, [[шыже]] велышке кусна маныныт. [[Пӱтӧ|Пӱтым]] кучышо-влаклан таче мӱйым кочкаш лиеш.  Тиде кечын, эн нужна, йорлыжат мӱйым тамлышаш.
== Лӱмгече ==
Гурий, Елизар, Александр, Леонтий да Семён-влакын лӱм кечышт.
== Мо лийын ==
''Тыгак ончо: [[:Категорий:14 Сорла Мо лийын]]''
* [[1457]]-ше ийыште «Псалтирь» лӱман икымше книга лектын. 
* [[1775]]-ше ийыште  Ектерина Кокымшо кугыжан кӱштыкшӧ почеш Запорожская Сечь мланде Российлан куснен.
* [[1986]]-шо ийыште КПСС ЦК-ан кӱштыкшӧ почеш Сибирьысе эҥер-влакын йогыныштым вашталтыме сомылым чарен шогалтыме.
== Кӧ шочын ==
''Тыгак ончо: [[:Категорий:14 Сорла Кӧ шочын]]''
* [[1933]] — [[Виктор Васильевич Васильев]], туныктыш пашаеҥ, химий шанче кандидат. Моркысо педучилищым тунем лекмек, ты районысак [[Себеусад]] да [[Кугу Кожлаял]] школлаште туныктышлан пашам ыштен. Вара паша корныжо Марий кугыжаныш педагогик интститутышто шуйнен, а 1972-1999-ше ийлаште Виктор Васильевич [[Марий кугыжаныш университет]]ыште тыршен: химий кафедрым вуйлатен. 20 утла шанче пашан авторжо. 
* [[1954]] — [[Геннадий Юревич Ярыгин]], футбол арбитр да организатор. [[Марий кугыжаныш педагогик институт]]ышто [[спорт]] дисциплин кафедрыште пашам ыштымыж годым «Буревестник» студент командым чумырен. Тиде команда Россий кӱкшытысӧ модмаштат ик гана веле огыл сеҥыше радамыш лектын, а Марий Элын чемпионжо лӱмым 4 гана сулен. 70-ше ийлаште Геннадий Юрьевич судья семынат тыршаш тӱҥалын, 2 ий Россий чемпионатын кӱшыл лигыжын тӱҥ судьяже лийын. 1990-2005-ше ийлаште Марий Элысе футбол федераций президиумын чолга еҥже лийын. 
* [[1954]] — Александр Васильевич Преподобный, [[полиций]] пашаеҥ. Шочын-кушкын тудо Украин велыште. Ынде ятыр ий тудо криминал полиций вуйлатышылан пашам ышта, тыгодымак элкӧргӧ министрын икымше алмаштышыже сомылым шукта. 
* [[1980]] — [[Александр Веткин]], марий эстрада [[мурызо]].  Шкеже тудо [[Курыкмарий кундем]] [[Яшмолкино]] ял гыч. Саша тӱвыра аланыште тырша. Солист семынат чапланен.
== Кӧ колен ==
''Тыгак ончо: [[:Категорий:14 Сорла Кӧ колен]]''

== Калык пале ==
Ты кече мӱй дене чот кылдалтын. Изижге-кугужге мӱйым кочкыныт. Но южо кундемлаште маке кушкылланат кугу тӱткышым ойыреныт. Маке нӧшмӧ дене тӱрлӧ кочкышым ямдыленыт.
{{commonscat|14 August}}

[[Категорий:14 Сорла]]
