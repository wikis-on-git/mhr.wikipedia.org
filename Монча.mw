'''Монча''' ('''мо'''-'''ча''', ''мо'' - ?, ''ча'' - вӱдыште але вӱд воктене илыше наста) — изи лӱмын ыштыме пӧрт, кушто мушкылташ да выньык дене кыралташ лиеш. Молгунамсе мончаште пеш шокшо. [[Марий]] монча-влак чучкыдын [[вӱд]] воктене шогат. Мончам [[писте]], [[кож]], [[нулго]], [[пӱнчӧ]] але [[шопке]] гыч чоненыт. Писте мӱй ӱпшым пуа, иман [[пушеҥге]]-влак кишак ӱпшым пуат да шопке - шудо ӱпшым. Кӱ-влакым тӱрлым пайдаланыт. Марий-влак [[ошкӱ|ошкӱм]] йӧратат, тудо эркын да шыман шокшым пуа.

Марий ялыште монча дене тӱрло юла-влак кылдалтыныт. Ожно марий ешыште йочам мончаште ыштеныт. Аза шочмеке, вӱдыш ший оксам пыштен, йочам мушкыныт. Ший - илыш волгыдылыкым, поян илышым, да осал дечын арален шогымашым ончыкта. Тылеч вара йочам, ачажын йӧратыме икшывыже лийже манын, тудын тувырешыже пӱтыралын пӧрт коҥга ӱмбак пыштеныт.

Ожно мончаште патыр-влакым да сарзе-влакым эмленыт. А монча пулдырыште колышо еҥым мушкыныт.

==Монча тӱрлык-влак==
* шем монча
* ош монча

==Негыз==
* {{Мари важ}} {{Руш важ}} Эрвел марий-влак. Философий, эртымгорно, еҥ-влак. II ужаш. Эрвел Семон (Новиков С.С.), Калитов Г.Г. Йошкар-Ола, ГУП "Марий Эл газет", 2009.

[[Категорий:Марий-влак]]

[[ar:ساونا]]
[[bg:Сауна]]
[[cs:Sauna]]
[[cv:Мунча]]
[[da:Sauna]]
[[de:Sauna]]
[[el:Σάουνα]]
[[en:Sauna]]
[[eo:Saŭno]]
[[es:Sauna]]
[[et:Saun]]
[[fi:Sauna]]
[[fiu-vro:Sann]]
[[fr:Sauna]]
[[ga:Sabhna]]
[[gl:Sauna]]
[[he:סאונה]]
[[hr:Sauna]]
[[hu:Szauna]]
[[it:Sauna]]
[[ja:サウナ風呂]]
[[ka:საუნა]]
[[ko:사우나]]
[[nl:Sauna]]
[[no:Badstue]]
[[pl:Sauna]]
[[pt:Sauna]]
[[ro:Saună]]
[[ru:Сауна]]
[[simple:Sauna]]
[[sl:Savna]]
[[sv:Bastu]]
[[th:ซาวน่า]]
[[tr:Sauna]]
[[vi:Sauna]]
[[yi:שוויצבאד]]
[[zh:桑拿]]
