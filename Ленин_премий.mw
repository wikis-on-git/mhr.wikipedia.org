'''Ленин премий''', '''Ленин лӱмеш премий''' ({{lang-ru|''Ленинская премия''}}) — Совет Ушемыште илыше еҥлан кучыктымо ик эн кугу кӱкшытан пӧлек. Шанче пашаште, техника, сылнымут аланыште, сымыктышыште, архитектурышто кугу кӱкшытыш шуышо еҥ-влаклан пуалтын.

== Эртымгорно ==
В.И. Ленин лӱмеш премий-влакым [[23 Пеледыш]] [[1925]] ийыште ЦК ВКП(б)-н да СССР калык комиссар-влак Каҥашын постановленийышт почеш негызленыт. Тӱҥалтышыште шанче пашаште ойыртемалтмылан гына пуалтын.

[[1935]] гыч [[1957]] ий марте премий пуалтын огыл. [[1941]]—[[1952]] ийлаште кум степенян Сталин премий пуалтын.

[[15 Сорла]] [[1956]] ийыште ЦК КПСС да СССР министр-влак Каҥаш Ленин премийым илаҥдарашлан постановленийым луктыныт. Ленин лӱмеш премий кажне ийын В.И. Ленинын шочмо кечынже — [[22 Вӱдшор]]ышто кучыкталтын. [[1957]] ийыште шанче пашалан, архитектур да техникым чоҥымылан, сылнымутышто да сымыктышыште ойыртемалтмылан пуаш тӱҥалыныт. [[1960]] ийыште Ӱярня тылзын журналистика да публицистика аланыште тыршыше-влакланат Ленин премий кучыкталташ тӱҥалын.

[[Файл:Awards of the USSR-1958. CPA 2149.jpg|thumb|200px|Советысе марка, 1958 ий]]
[[1957]] ий гыч тӱҥалын, Ленин лӱмеш премий кажне ийын В.И. Ленинын шочмо кечыжлан пуеденыт, [[1967]] ий гыч 2 ийыште ик гана. Чӱчкыдын Ленин премий шолып пуалтын (мутлан, шолып пашам шуктышо КГБ-пашаеҥ-влаклан).

Тӱҥалтышыште 42 премий пуалтын. [[1961]] ий гыч ик ийдалыклан 76 премий марте иканаште кучыкталт кертын. [[1967]] ийыште премий чот 30 марте иземын. Лауреатлан диплом, оҥыш пыжыктыме шӧртньӧ медаль да окса премий кучыкталтын. [[1961]] ий гыч ик премийлан 7500 теҥге пуалтын.

 [[Файл:Lenin prize certificate inside.jpg|thumb|400px]]
[[Файл:Lenin prize certificate outside.jpg|thumb|400px|Ленин премий лауреатын удостоверенийже. 1962 ий]]

[[Категорий:Совет Ушем премий-влак]]
[[Категорий:Ленин]]
