[[Файл:Eishockey Eisbaeren gegen Capitals.jpg|thumb|250px|right|Шайбан хоккей]]
'''Шайба́н хокке́й''' — ий валне эртыше '''[[спорт]]''' модмаш, '''[[хоккей]]''' радамыш пурышо спорт тӱрлык. Кок команде ваш-ваш таҥаса, [[клюшко]] дене икте весылан шайбым колтен, тавалышын капкашкыже шайбым пурташ, да ты годымак шке капкаштым аралаш тыршат. Кӧ тавалышын капкашкыже шукырак шайбым пурта - тудо сеҥа.

== Эртымгорно ==
Клюшкы дене мечым эше XVI-шо курымыштак [[Нидерланде|Голландийыште]] поктыл модыныт. Варажым тиде онай жап эртарымаш [[Англий]]ыште да [[Скандинавий]]ыште шарлен. Модмаш семын тудо Канадышке куснен. А Канадыштыже моткоч шуко ер уло, тылым нуным ий налеш. 
Тудо жапыште кугу неле мечы дене модыныт. '''Шинни''' тудо маналтын. [[1879]] ий гыч кажне канадысе пайремыште хоккей дене таҥасеныт

Резине гыч ыштыме шайбыже хоккейыш канадысе спортсмен Робертсонын темлымыж почеш пурен. 

[[1885]] ийыште [[Монреаль]] олаште икымше Хоккей Ассоциаций чоҥалтын. Ик ий гыч тыштак модмашын официаллле виктарчыкшым пеҥгыдемденыт. Ынде ик командыште шым модшо гына лийын кертын. Икымыше калыккокласе вашлийымаш кандысе да английысе команде коклаште лийын. Нине кок кундем хоккейышке кугу паша надырым пыштеныт. 
[[1893]] ий. Канадын генерал-губернаторжо, '''Фредерик Артур лорд Стенли оф Престон''' эн сай командылан полекым кучыктен: ший гыч ыштыме кугу вазым. Ший вазыжым [[Стэнли Кубок]] лумдаш туналыныт. Ну а икымше гана тудым канадысе чемпион «Монреаль» клуб сулен.

XX-шо курым. Стэнли Кубоклан профессионал-влак гына танасаш тунальыч. Нуныжо оксалан кора модыт. А профессионал огыл-влаклан бизнесъеҥ Монтегю Алан шке призым кучыкташ туналын. Тудыжым '''Алан Кубок''' лумдаш туналыныт.

А виктарчык-влак жап дене вашталтыныт.
[[1900]] ий. Френсис Нилсон капкашке сеткым сакен. Модмаш жап ынде кум ужашлан шелалтеш, кажныже коло минут гыч. Кажне модшылан шке номержым пыжыктеныт. 
[[1929]] ий. Клинт Бенедикт лӱман капкаорол икымше гана маскым чиен.

== Таҥасымаш-влак ==
Европышто чемпионат-влак [[1910]] ий гыч эртаралтыт. Икымше турнирыште [[Кугу Британий]]ын командыже сеныше лийын. Вара кум гана почыла [[Чехий]]ын чумыр командыже икымше верым сулен. 
[[1920]] ий. Икымше [[Шайбан хоккей дене тӱнямбал чемпионат|Тунямбал чемпионатыште]] кок [[континент]] вашлийын. [[Йудвел Америке]] да Европо. Лач тунамак Канаде, хоккей модмаште эн тале команде лӱмым сулен, да варажым 50 ий наре ончылно гына лийын.

[[Кугу Авамланде Сар|Сар]] деч вара икымше кугу танасымаш [[1948]] ийыште лийын. Канадын чумыр командыж воктек эше ик виян команде шогалын. Чехословакий. Но катастрофылан кӧра эн тале спортсмен-влакым Чехословакий йомдарен. Ынде тиде чумыр команде тунямбал вашлийымашыште кугу кӱштыш кӱзен ок керт. 

Чехословакийын вержым кум ий гыч [[Швеций]] айла. Кум гана тудо тӱнямбал чемпион лийын.

[[1963]] ий. Шке кугу сенымаш корныжым [[Совет Ушем]]ын чумыр командыже туналеш. Индеш гана, почыла тудо тунямбал чемпион лийын.
[[1972]] ийын Идым тылзыже. Историйышке пурышо Суперсерий, кушто 8 матчым эн виян спортсмен-влак Канаде гыч, Совет Ушемын сборныйже ваштареш модыныт. Канадын сеҥалтмыжлан уло тӱня ӧрын каен. Но, чынак, совет хоккеист тӱняште эн виян командым сененыт. 

Мемнан историйыште тиде лӱм-влак кодыт: [[Валерий Харламов]], [[Владислав Третьяк]], [[Геннадий Цыганков]], [[Александр Якушев]]… Нуно мемнан хоккейым уло тунялан ончыктеныт.

== Кызытсе жап ==
У жапыште экономикыште вашталтыш-влаклан кӧра шуко спортсмен вес элыш шуаралташ каеныт. [[Россий Федераций]] [[хоккей]]ыште шуко жап ойыртемалт кертын огыл. Но [[2008]] ийыште [[Квебек]] олаште, кажныже 8 сеҥымашым налын, финалыште адакат Канадын да Российын чумыр командышт вашлийыныт. Коктынжат тиддеч ончыч шуко ий сеҥымаш деч посна кодыныт ыле. Тиде матч историйыш кеч кузеат пурышаш ыле. Кокымшо минутышто Александр Семин икымше голым пурта. Но варажым Канаде мыланна 15 минутышто кум голым чыка. Изиш вучалтен, Семин эше ик гол дене ойыртемалтеш, но тидлан Канадын сборныйже нылымше голым вашмут семын пуа. 4:2 счет. Россий шеҥгелан кодеш. Чылан шӱм вургыжын вучат, мо ынде лиеш… 
Модмаш жапын кумшо ужашыже тӱҥалын.
Тӱҥ тренерна [[Вячеслав Быков]] икмыняр вашталтышым стратегийыште ышта. Алексей Терещенко мемнан деч кумшо голым чыкалта. Счет 4:3. Ме садак шеҥгелне улына. Канадысе спортсмен-влак сенымашыштым кучынешт. Тыште [[Илья Ковальчук]], кудыжым шукын вурсеныт счетым тӧрла. 4:4. Ынде чыла ик гол вашталтен кертеш. Матч пытымеке ик минуто гына кодын. Илья Ковальчук шке кокымшо, шӧртньӧ голжым пурта. 15 ий гыч, Россий хоккей дене угыч тунямбал чемпион лийын.
== Хоккеистын чийыме вургемже ==


{| class="wikitable"
|-
! Лӱм
! Арвер нерген
! Сӱрет
|-
| [[Клюшко]]
| Ий валне шайбым колтылмо спорт снаряд.
| [[Файл:Hockey stick.svg|150px]]
|-
| [[Коньки]]
| Кӱртньӧ лезвийым пундашыш пыжыктыме йолчием. Ий валне мунчалташлан чият.
| [[Файл:Amateur ice hockey skates.jpg|150px]]
|-
!colspan="3"|<center>Аралтыш вургем
|-
| Вожгоклам аралыше раковине
| Пластик гыч ыштыме раковине. Эн чӱчкыдын пӧръеҥ-влак вожгоклам клюшко пералтымаш, шайбе дене логалмаш деч аралалташлан чият.
| [[Файл:Jockstrap101.JPG|150px]]
|-
| [[Ӧшлӧк]]
| Вуйым сусыргымаш деч аралыше вуйчием.
|[[Файл:Gusmanov Ravil Metallurg 2008.jpg|150px]]
|-
| Хоккей щиток-влак (пулвуй да кынервуй аралтыш)
| Щиток (мар. «пулвуй аралтыш», руш. «наколенники») Хоккеистын пулвуй йыжыҥым да йолвургым аралашлан чият. Кынервуй аралтыш (руш. «налокотники») спортсменын кынервуйжым арала.
|[[Файл:Hockey_equipment_rom.jpg|150px]]
|-
| Оҥаралтыш (руш. «нагрудник»)
|Оҥаралтыш (панцирь) оҥым, тупым, тупрӱдым арала. Ончыл да шеҥгел протектор деч посна панцирьын конструкцийышкыж вачым аралыше накладке пура.
|[[Файл:Eishockeytorhueter(26).jpg|150px]]
|-
| Хоккей пиж (краге)]]
|Шайбе логалмаш, клюшко дене тӱкымаш деч копам да кидкопам аралыше пиж. 
|[[Файл:Hockey gloves.jpg|150px]]
|-
|[[Капа]]
|Пушкыдо пластмасс гыч ыштыме пӱй аралтыш арвер. Спорт таҥасымаш-влак годым спортсмен-влак капам умшашке чыкат.
|[[Файл:Knirscherschiene.jpg|150px]]
|-
|Хоккей йолаш (шорто)
|Камвочмо, ваш тӱкналтме, шайбе логалме деч арала. Чоткыдо материал гыч ышталтеш, эрде, тупрӱдӧ да кыдал олмышто поролон але вес материал гыч ешартышым ыштат.
|[[Файл:Torhueter(14).jpg|150px]]
|-
|Логар аралтыш
|Пластик але кевлар гыч ыштыме арвер, логар, шӱй да вачылу-м арала.
|
|-
!colspan="3"|<center>Ӱмбал вургем
|-
|[[Хоккей свитр]] ({{lang-en|Hockey jersey}})
|Аралтыш вургем ӱмбачын чият. Шайбан хоккейыште тудо лийышашак.
|[[Файл:Brandon Wheat Kings Jersey front.jpg|150px]]
|-
|[[Гамаш]]
|}

== Тыгеак ончо ==
* [[Еврохоккейтур]]
* [[Валерий Харламов]]

[[Категорий:Хоккей]]

[[af:Yshokkie]]
[[an:Hockey sobre chelo]]
[[ang:Hociȝ#Īshociȝ]]
[[ar:هوكي الجليد]]
[[az:Buzüstü xokkey]]
[[bar:Eishockey]]
[[bat-smg:Leda rėtolīs]]
[[be:Хакей з шайбай]]
[[bg:Хокей на лед]]
[[bs:Hokej na ledu]]
[[ca:Hoquei sobre gel]]
[[cs:Lední hokej]]
[[cv:Шайбăллă хоккей]]
[[cy:Hoci iâ]]
[[da:Ishockey]]
[[de:Eishockey]]
[[diq:Hokeyê cemedi]]
[[el:Χόκεϊ επί πάγου]]
[[en:Ice hockey]]
[[eo:Glacihokeo]]
[[es:Hockey sobre hielo]]
[[et:Jäähoki]]
[[eu:Izotz hockey]]
[[fa:هاکی روی یخ]]
[[fi:Jääkiekko]]
[[fr:Hockey sur glace]]
[[fy:Iishokky]]
[[gl:Hóckey sobre xeo]]
[[he:הוקי קרח]]
[[hr:Hokej na ledu]]
[[hu:Jégkorong]]
[[hy:Տափօղակով հոկեյ]]
[[id:Hoki es]]
[[is:Íshokkí]]
[[it:Hockey su ghiaccio]]
[[ja:アイスホッケー]]
[[ka:ყინულის ჰოკეი]]
[[kk:Шайбалы хоккей]]
[[ko:아이스하키]]
[[lb:Äishockey]]
[[lt:Ledo ritulys]]
[[lv:Hokejs]]
[[mr:आइस हॉकी]]
[[ms:Hoki ais]]
[[new:आइस हकी]]
[[nl:IJshockey]]
[[nn:Ishockey]]
[[no:Ishockey]]
[[oc:Hockey sus glaça]]
[[pl:Hokej na lodzie]]
[[ps:کنګل هاکي]]
[[pt:Hóquei no gelo]]
[[ro:Hochei pe gheață]]
[[ru:Хоккей с шайбой]]
[[sah:Муус хоккей]]
[[sh:Hokej na ledu]]
[[simple:Ice hockey]]
[[sk:Ľadový hokej]]
[[sl:Hokej na ledu]]
[[sr:Хокеј на леду]]
[[sv:Ishockey]]
[[szl:Ajshokej]]
[[ta:பனி வளைதடியாட்டம்]]
[[th:ฮอกกี้น้ำแข็ง]]
[[tr:Buz hokeyi]]
[[tt:Шайбалы хоккей]]
[[uk:Хокей із шайбою]]
[[vi:Khúc côn cầu trên băng]]
[[war:Ice hockey]]
[[yi:אייז האקי]]
[[zh:冰球]]
[[zh-min-nan:Peng-kiû]]
