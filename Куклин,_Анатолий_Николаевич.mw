Куклин Анатолий Николаевич - филологий наука доктор,  профессор,  Марий Элын сулло пашаеҥже. 

== Биография == 

Куклин Анатолий Николаевич 23 пургыж 1948 ий Советский районысо Шӱргыйымал ялыште шочын. Ӱшнӱр ( Верх-Ушнур) кандаш ияш школым тунем пытарымек, шинчымашым умбакыже погаш Оршанка педучилищыш тунемаш пура,тӱҥалтыш школышто туныктышо дипломым алеш. Тылеч вара Совет армий радамыште служитла. 1971 ийыште Н.К. Крупская лӱмеш Марий пединститутыш тунемаш толеш. Икымше курс гычак ректорат чолга рвезым Ужгородысо университетыш ( Карпат курык вес могырышто улшо ола) Венгр йылмым кок ий жапыште тунемаш колта. 1973 ийыште тудо институтыш пӧртылеш. 1976 ийын историй да филологий факультетысе руш йылме да литератур, марий йылме да литератур отделенийым тунем пытара. 

Институтым тунем пытарымек икмыяр жап В.М. Васильев лӱмеш йылмым , литературым да историйым научно шымлыше Марий институтышто ыштен. 1978 ийыште Эстон мландыш, Тарту университетыш кудалеш. Аспирантурышто тунемаш тӱелеш. Вуйлатышыжлан тӱнямбалне чапым налше кумда эрудициян ученыйым, академик Пауль Аристэм пенгыдемдат. Анатолий иколаевич тыште моткоч виян. Келге шинчымаш школы эрта. Мемнан элысе да тӱямбалсе финно-угровед-влакын пашашт дене палые лиеш. Тудын ойлымыж почеш , Тарту университет ончыклык шымлыме пашалан корным почын.
Марий пединститутышто пашам ышташ тӱналмекыже, студент-влакла марий-руш, марий-йот отделеийыште диалектологийы да марий йылме историйым туныктымыж годым чӱчкыдынак ты шымлые пашан тӱн положенийже-влаклан энерта. 

Тудо языкозанийыште эше шымлыдыме але шагал шымлыме йодыш-влакым рашемдаш пижеш. Йылме наукын  ятыр шӧрынан йодышлажым,языкознанийын тӱрлӧ ужашыжым, тыгак йылме теорий дене кылдалтше проблеме-влакым рашемдаш тӱалын. 

«Марий  йылмыште  красноуфинский говорын фонетикыже»- тыге маналтеш тудын кандидатский пашаже. Диссертант Сверловский да Пермский областьлаште илыше марий-влакын кутырымо йылме ойыртемым шымлен. Палемдаш кӱлеш: Урал кундемыш кугезына-влак  XVl-XVlll курымлаште кусненыт да шӱдӧ  ий дене башкир,  татар, руш,да удмурт –влак дене ваш кылым кучен иленыт. 

Автор фонема-влакын кучылталтмыштым да нунын литературный йылмысе йӱк-влак деч ойыртемалтмыштым эксперимент (палотограмма,рентгенограмма, да т.м. йӧн) негызеш рашемда. Куклин  марий языкознанийыште первый гана шымлыме говорын границыжым палемда. 

Диссертацийым Эстон ССР Науко академикше Пауль Аристен вуйлатымыж почеш возымо. Палемдаш уто огыл: тиде ученыйын вуйлатымыж почеш 55 ен кандидатский диссетацийым арален, наука пашаен-влак радамыш шогалын. Марий йылмызе кокла гыч Куклин-11 наука кандидат. 
 
Диссертацийым аралыме годым официальный оппонент-влак-филологий наука доктор, профессор И.Г. Иванов ден филологий наука кандидат Пауль кокла палемденыт: Куклинын шымлыме пашажын теоретический значенийже марий да финно-угор языкознанийым вияндымаште изи огыл. Авторын иктешлымыже маий диалектологийым умбакыже шымлымаште кугу полышым да диалект-влакым у семын лончылаш йӧным ышта .

Марий пединститутышто пашам ышташ тӱналмекыже, студент-влакла марий-руш, марий-йот отделеийыште диалектологийы да марий йылме историйым туныктымыж годым чӱчкыдынак ты шымлые пашан тӱн положенийже-влаклан энерта. 

1998 ийыште А.Н. Куклин филологий наука доктор лӱмым сулен налеш. Ты гана тудо вер шӧр лӱм(топонимий) дее кылдалтше йодышла деке кусна «Топонимия Волго-Камского региона (историко-этимологический анализ)» монографийым савыктен луктеш. Тиде моткоч келгын шымлыме паша. Автор посна кундемын веле огыл а тичмаш(Юл-Чолман) регионын вер-шӧр лӱмлажым рашемден. Шымлымыж годым тудо моло наукын лектышыжлан-археологийлан, антропологийлан, историйлан, да тыгак фольклорлан энертен. 

Анатолий Николаевич йылмым шымлыше наукышто(тудым ономастика маныт) ӱчашымашан йодышымат ӧрдыжеш коден огыл, шке ойжым каласен. Ты марте ономастика наукышто кумдан шарлыше, но йонлыш улшо  южо теорийым вес семын умылтараш темлен. Шагал огыл вер-шӧр лӱмым кузе лийме историйжым, этимологийжым) у шича дене ончалын, ты марте йылмызе але археолог-влакын умылтарымышт чылаж годым огеш келше.

== Научный пашаже-влак == 

Вер-шӧр лӱмым могай калык деч кодымыжым автор шуко йылме негызеш( урал, финн-угор,татар, чуваш, монгол да ятыр моло) лончыла. Мутлан, монографийыште чодыра шомакын лийме историйжылан латвич страицым пӧлеклен, -га(Волга, Кокшага, Онега,) формантан энер лӱм-влакын могай калык деч кодмыжым латик страницыште лудына. Кажне гана тудо шке ойжым тыштат ӱшандарыше пример-влак дене пеныдемда. А.Н.Куклин Марий Эл Республикын столицыже, Йошкар-Оласе урем, площадь-влакын лӱмыштын кузе,кунам шочмыштым –икманаш, этимологийыштым раш умылтарен. «Марий Эл:вчера , сегодня, завтра» журналын тӱрлӧ ийлаштыже да номерлаштыже шуко статьям савыктен: «Названия улиц и площадей Царевококшайска (1584-191802)»(II , 1994), «Имена Йошкар -Олинских улиц» (I,II, 1995) да молат. Нине паша-влак икшыве-влакланат онай,кӱлешан улыт. Нуно Йошкар-Ола нерген  шинчымашым келгемдаш полшат. 

Монографий нерген ойлымо годым тидын палемдыман: тудо келге теорий шӱлышан, тушто  чылажат у манаш лиеш. Мутлан, Юл-Чолман кундемысе вер-шӧр лӱм-влакым шымлымыж годым А.Н. Куклин тӱрлӧ урал, тюрк да индоевропейский йылме-влакын материаллжым кучылтеш. Тӱрлӧ вер-шӧр лӱмлам йӧршын у семын да моткоч чын умылтара. 

Марий Элын пелыже утла мландым чодырам айла. Тушто 30 наре тӱрлӧ пушенгым, 90 тӱрлӧ вондым вашлийына. Садлан моткоч шуко ялын лӱмжӧ чодыра дене кылдалтын. Ончалза теве: Шӱргыял,Чодрасола, Пӱнчыдӱр, Тумерсола да молат. Автор тӱрлӧ пушенгын ойыртемжым сӱретла,кушто кушмыжым ончыкта. Икманаш, монографий йылмызе-влаклан гына огыл,тыгак биолог-влакланат –ӱшанле энертыш. 

== Тӱн пашаже-влак == 

*Топонимия Волго-Камского региона(Историко –лингвистический анализ). Й-Ола:МГПИ 1998.-204 стр.
*История Марий Эл в географических названиях. Й-Ола 2010 ий пособия для учителей и учащихся.
*Марий Элын историйже вер-шӧр лӱмаште .-Й-Ола 2007 ий.
*Олык-эрвел марий орфоэпий Й-Ола 2003 ий.
