{{TOC-Right}}
== Марий радам ==
Ожно годсек марий калык '''марий радамым''' кучылтын. Кызыт жап марте эн кугу шотпал ''[[камысыр]]'' веле кодын. Кугырак шотпалым векат тыге чоҥеныт (четлыкым ончо). Марий радамым йомдараш ок лий да кучылташ кӱлеш.

== Американ радам ==
'''Американ радамыште''' чыла кугу шотпал лӱм-влак тыге чоҥалтыт: тӱҥалтышыште латин [[чотмут]] шинча, вара тудлан супикс «-иллион» ешаралтеш. Поснаҥдыш — «миллион» мут, тиде шотпалым [[тӱжем]] ([[Латин йылме|лат.]] ''mille'') да шукемдыше «-иллион» супиксым ончыкта. Тыге шотпал-влак — [[биллион]], [[триллион]], [[квадриллион]], [[квинтиллион]], [[секстиллион]] да т.м. чоҥалтат. Американ радамым [[АУШ]]ыште, [[Канада|Канадыште]], [[Кугу Британий]]ыште, [[Россий]]ыште, [[Греций]]ыште да [[Тӱркий]]ыште кучылтат.

== Европо радам ==
'''Европо радам''' тӱняште шукырак кучылтымо. Шотпал лӱм-влак тыге чоҥалтат: латин чотмут дек «-иллион» супикс ешаралтеш, вес шотпалын лӱмжӧ (1 000 пачаш шукырак) тидынат латин чотмут гыч чоҥалтеш, такшым «-иллиард» супикс дене. Викшым манаш гын, тиде радамыште триллион почеш триллиард кая, вара квадриллион, квадриллиард да тулеч молат.

== Шочмаш да вияҥмаш ==
[[Франций]]ысе физик да математик [[Шуке Николя|Николя Шуке]] (Nicolas Chuquet) «биллион» (''byllion'') да «триллион» (''tryllion'') мут-влакым шонен луктын да шотпал-влакым 10<sup>12</sup> да 10<sup>18</sup> ончыкташ кучылтен. Тиде европо радамлан негыз ыле.

Туге гынат весе францийысе математикшамыч [[XVII курым]]ышто 10<sup>9</sup> да 10<sup>12</sup> шотпал-влаклан «биллион» да «триллион» мут-влакым кучылтыныт. Тыгай радам [[Франций]]ыште да [[АУШ|Америкыште]] пеҥгыдемден, вара тудо ''американ'' лӱмден ыле. Ты жапыште Шуке радам [[Кугу Британий]]ыште да [[Немыч Эл]]ыште умбакыже кучылталтын. [[1948]] ий гыч Франций Шуке радам (вес семынже ''европо радам'') дек пӧртылтен.

== Радам таҥастарымаш ==

=== Шотпал четлык ===

{| class="prettytable"
|-class="hintergrundfarbe6"
!'''[[Шотпал]]'''
!Ончыктымаш
!Марий радам
!Европо радам
!Американ радам
|-
|1 000
|10³
| align="right" |Тӱжем
| align="right" |Тӱжем
| align="right" |Тӱжем
|-
|10 000
|10<sup>4</sup>
| align="right" |Тӱмем
| align="right" |Лу тӱжем
| align="right" |Лу тӱжем
|-
|1 000 000
|10<sup>6</sup>
| align="right" |Амион
| align="right" |Миллион
| align="right" |Миллион
|-
|1 000 000 000
|10<sup>9</sup>
| align="right" |Камысыр
| align="right" |Миллиард
| align="right" |Биллион
|-
|1 000 000 000 000
|10<sup>12</sup>
| align="right" |Тӱжем камысыр
| align="right" |Биллион
| align="right" |Триллион
|-
|1 000 000 000 000 000
|10<sup>15</sup>
| align="right" |Амион камысыр
| align="right" |Биллиард
| align="right" |Квадриллион
|-
|1 000 000 000 000 000 000
|10<sup>18</sup>
| align="right" |Камысыр камысыр
| align="right" |Триллион
| align="right" |Квинтиллион
|-
|1 000 000 000 000 000 000 000
|10<sup>21</sup>
| align="right" |Тӱжем камысыр камысыр
| align="right" |Триллиард
| align="right" |Секстиллион
|-
|1 000 000 000 000 000 000 000 000
|10<sup>24</sup>
| align="right" |Амион камысыр камысыр
| align="right" |Квадриллион
| align="right" |Септиллион
|-
|}

== Тыгеак ончо ==
* [[Шотпал]]
* [[Шотпал лӱмер]]

== Кылвер ==
* [http://www.livejournal.com/users/ctac/23807.html#cutid1 С. Козловский. Самое большое число в мире]

[[Категорий:Математике]]
