'''Лумӱдыр''' (руш. ''Снегу́рочка'') — [[У ий пайрем]]ысе персонаж, Йӱштӧ Кугызан уныкаже. [[Марий]] тӱвыраш руш йомак-влак гыч логалын. Славян калыкын Лумӱдыр [[Йӱштӧ Кугыза]] да Шошын шочшыжлан шотлалтын.
[[Файл:Vasnetsov Snegurochka.jpg|thumb|В. М. Васнецовын «Снегурочка» сӱретше (1899)]]
== Илыш корныжо ==
Руш калык йомакыште лум гыч ыштыме ӱдыр нерген ойлалтеш. Кузе коча ден кова лӱм ӱдырым ыштеныт, а тудо илыше еҥыш савырнен.
[[Афанасьев, Александр Николаевич|А. Н. Афанасьев]] «Поэтические воззрения славян на природу»  шанче пашаштыже [[1867]] ийыште Лумӱдыр нерген йомак-влакым шымлен. 
[[1873]]-ше ийыште [[Островский, Александр Николаевич|А. Н. Островский]] "Снегурочка" лӱман пьесым воза. Тыште Лумӱдыр (Снегурочка) Йӱштӧ Кугыза (Дед-Мороз) ден Мотор Шошын (Весна-Красна) ӱдыржӧ семын ончыкталтеш. Ош ӱпан, чурийже ош тӱсан, кандалге-ошо вургемым чиен, мотор упшым упшалын. Кече юмылан (Ярило) кумалме годым ӱдыр кола. Но тӱҥалтышыште пьесе калыклан келшен огыл.
[[1882]] ийыште [[Римский-Корсаков, Николай Андреевич|Н. А. Римский-Корсаков]] "Снегурочка" пьесе почеш тыгай лӱманак оперым шынден. Кугу пагалымашым сулен. 
Умбакыже, XIX курым мучашште — XX курым тӱҥалтышыште Лумӱдырын образшым У ий пайремлан ямдылыме сценарийыште кучылтыныт да шыҥдареныт. Революций деч ончыч Лумӱдырын фигуркыжо-влакым у ий кожыш сакаленыт, ӱдыр-влак тудын вургемжым чиеныт, йомак, пьесе да опера гыч южо ужашым кучылтын, пайремлаште модышым ончыктылыныт. Тудо жапшыте Лумӱдыр пайремым вӱден огыл.
Кызытсе сынжым Лумӱдыр [[1935]] ийыште, [[Совет Ушем]]ыште налын. Тунам кӱшычын [[У ий пайрем]]ым пайремлаш темленыт. Лумӱдыр [[Йӱштӧ Кугыза]]н уныкаж семын тудлан йоча-влак дене кутыраш, модаш полша. Йӱштӧ Кугыза ден Лумӱдыр пырля икымше гана 1937 ийыште москосо Ушем Пӧртыш кож пайремыш толыныт.
Сар деч вара Лумӱдыр Йӱштӧ Кугыза деч посна у ий пайремыш огешат тол. 
== Тидым палаш оҥай ==
* [[Совет Ушем]]ыште ыштыме  икымше сӱретлаште Лумӱдырым изи ӱдыр семын сӱретленыт. Вара гына тудым кугу ӱдыр семын ончыкташ тӱҥалыныт.

== Тыгеак ончо ==
* [[Йӱштӧ]]
* [[У ий пайрем]]

[[be:Снягурка]]
[[cv:Юрпике]]
[[de:Snegurotschka]]
[[el:Σνεγκουρότσκα]]
[[en:Snegurochka]]
[[eo:Neĝulino]]
[[es:Snegúrochka]]
[[fi:Lumityttö]]
[[he:סנגורוצ'קה]]
[[ja:スネグーラチカ]]
[[pl:Śnieżynka (folklor)]]
[[ru:Снегурочка]]
[[sr:Сњегурочка]]
[[zh:雪姑娘]]
