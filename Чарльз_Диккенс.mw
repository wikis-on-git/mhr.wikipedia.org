Чарльз Джон Хаффем Диккенс (1812 пургыж 7 – 1870 пеледыш 7) - англичан писатель, романист, очеркист. Кумдан палыме произведенийже-влак: «Посмертные записки Пиквикского клуба», «Оливер Твист», « Дэвид Копперфильд», «Большие надежды», «Повесть о двух городах».
== Илышкорно ==
Чарльз Диккенс 1812 ийыште пургыж тылзын 7 кечынже Портсмут олаште-шочын. Ачаже  чиновник лийын, йочам сайын ашнен. Ачаже Чарльзым сцены-ште модаш, импровизироватлаш, почеламут лудаш туныктен. Варажым тургым пагыт толеш. Ачажым казаматыш шындат, а уло паша аважын вачÿмбакше возеш.Чарльз заводышко ваксым лукмашке кая. Йоча годсо пагыт нерген каласкалаш йöратен огыл.
== Литератур паша ==
Диккенс шкенжым эн ондак репортер семын муын, но туге гынат литератур паша тудлан эн лишыл лийын. Икымше «Боза» лÿман очеркшым1836 ийыште печатлыме. Психологический сына сÿрет-влак, лондонысо калыкын портретше-влак ондак газет вариантыште лектын шогеныт, да тыге Диккенсын лÿмжö калыккоклаште писын шарлен.
=== «Посмертные записки Пиквикского клуба» ===
Тудо ийынак «Посмертные записки Пиквикского клуба» романже тÿням ужын. Романыште автор Английым чыла могорымат сÿретла. Тÿҥ герой - мистер Пиквик.
=== «Жизнь и приключения Оливера Твиста» ===
Кок ий эртымек  Диккенс «Оливер Твист» романым луктеш. Роман тулыкеш кодшо Оливер йоча нерген, кудыжо осал чонан да сай еҥ-влак дене ик гана огыл т кна. 19 курымышто англичан калык кузе илен, могай пашам шуктен шоген-чыла тидын дене писатель романыште раш палдарен.
===Варасе произведений – влак ===
«Крошка Доррит» роман деч вара (1855-1857) Диккенс «Повесть о двух городах» историй сынан романым воза, кудыжым француз революцийлан пöлекла. 1861 ийыште автобиографий сынан «Большие надежды» романым воза. Детектив роман «Тайна Эдвина Друда» лудшо-влакым тÿрлö семын шонаш тарата. Вет тидероманыште шуко раш огыллык уло. Романыште мо умбакыже лиеш пале огыл. Лач тидыже лудшылан оҥай. Романым мучаш марте возен шуктымо огыл.
1870 ийыште пеледыш тылзын 7 кечынже 58 ияш Диккенс инсульт деч шке мöнгыштыжö Гэдсхилл Плэйс Хайэмялыште колен.
== Шарнымаш ==
•	Диккенс лÿмеш Меркурыйыште кратерлан лÿмым пуымо.
•	150 ияш пöлеклалтше лÿмгечыжлан СССР-ыште почтовый маркым лукмо.
•	1993 -2000 ийлаште 10 фунтан англичан банкнотышто Диккенсын порт-ретшым луктын шогымо.
•	Лондонышто Диккенс лÿмеш пöрт-музей уло.
•	США-ште, Российыште, Австралийыште портретше уло.
•	Писатель завещанийыште шкеж лÿмеш чап кÿм шындаш сöрен огыл гы-нат, 2012 ийыште Портсмут олаште тÿҥ площадьыште чапкÿм шогалташшонен пыштыме. Чапкÿм 2013 ийын пеледыш тылзын 9 кечынж епочыныт, авторжо Мартин Джеггинс.

== Диккенсын руш йылмыш кусарыме произведений-влак ==
•	О.Селковский. («Библиотека для чтения»
•	А.Кронеберг («Святочные рассказы Диккенса», «Современник», 1847)
•	В.Л. Ранцов («Тяжелые времена»)
•	В.А. Солонин («Жизнь и приключения английского джентельмена мистера Николая Никльби, с правдивым и достоверным описанием успехов и неудач, возвышений и падений, словом, полного поприща жены, детей, родственников и всего вообще семейства означенного джентельмена», «Библиотека для чтения», 1840.)

==Литератур ==
•	Тайна Чарльза Диккенса: Библиографическое издание/ Сост. Е.Ю. Гениева, Б.М, Пачерская.-М:книга палате, 1990.-536с.
•	Поликарпов Ю. «Русский прототип персонажа Диккенса» //Литератур йо-дыш-влак. 1972.№ 3.
