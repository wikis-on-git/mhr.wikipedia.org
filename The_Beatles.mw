[[Файл:The Beatles wax dummies.jpg|thumb|The Beatles [[мадам Тюссо|мадам Тюссон]] шиште фигур тоштерыштыже ]]

'''The Beatles''' (Битлс) – 1960 ийыште шочшо Ливерпульысо британ рок-группо, кудыщтын теве могай составше лийын: Джон Леннон, Пол Маккартни, Джордж Харрисон, Ринго Старр. Тыгак тӱрлӧ жапыште составыште Питт Бест, Стюарт Сатклиффа и Джимми Никол лийыныт.

Журнал Rolling Stone 100  The Beatles группым уло тӱнялан эн ончыко луктын. Группо 7 гана греми награда дене палемдалтын. Нылытынат МВЕ орден дене палемдалтыныт. 2001 ийлан США-ште группын 163 миллион утла дискым ужалыме.

Тӱшкан пашам The Beatles 1970-те чарнен. 1967 ийыште Пол ден Джон пашам пырля ыштеныт. 1980-шо ийыште шке пӧртшӧ воктен Джон Ленноным пуштшым муыныт, 2001-ше ийыште рак деч Джордж Харрисон колен. Пол Маккартни ден Ринго Старр таче кечынат мурым возат.

== Тӱҥалтыш ==
=== The Beatles лекмыже ===
1960 ийыште группо тӱрлӧ концертлашке лектын. Музыкант-влак группын му-рыжым ик гана веле огыл вашталтеныт. Ик концертыште нуно Johnny and the Moondogs, весыште Rainbows лӱм-влак дене лектыныт. Но кӧ группылан Beatles лӱмым пуэн, тачат раш пале огыл.

Январь тылзыште 1960-шо ийыште Джон Стюарт Склиффортым группыш кон-ден. Стюарт гытар дене шоктен моштен огыл, ну туге гынат варажым тудо ик эн тале бак-гитарист лийын.

1960-шо ийлаште рок-н-ролын вийже трук йомеш. The Beatles тунам акустика сынан склиффл деч кораҥын да электрический бит ден энд-бюст-ритмым шокташ тӱҥалын. Тыге репертуарыште у муро-влак лектыт. Леннон ден Маккартни кок ий жапыште 100 утла мурым возеныт да муро йымалан кидпалым пырля пышташ сӧреныт.

=== Гамбург ===
1961 ийыште апрель тылзыште группо гастроль дене Гамбургыш кая. Группым тушко аккомпанрующий ансамбль семын Тони Шеридан мурызо деке ӱжыктеныт. Мурым возымо годым, группо 2 композицийым серен сертын. Тыге 1961 ийыште Германыйыште «The Saints» сингл Polydor йымалан лектын.

Садклифф Гамбургышто кодын, но и кий эртымек кола. Бас-гитар Маккартни деке кусна.
1961 ийын февраль тылзе гыч The Beatles Ливерпульысо Cavern клубышто икымше гана концертым пуат. Чылаже 1961 гыч 1963 ий марте группо 262 гана концерт дене лектын.

== Виян пагыт ==
1962 ийыште февраль тылзыште группо  икымше гана ВВС радиошто возалтын. Варажым Гамбургыш турне дене лектыныт. 5 октябьрыште 1962 ийыште «Love me Do» сингл хит-парадыште 17-ше верым налын. 11 январь 1963 ийыште «Please, please me» синглышт ош тӱням ужын. Тиде сингл лекмеке, группо ондакат турнеш лектын коштын.
1963 ийыште августышто The Beatles 4-ше синглым луктын – «She loves you» маналтеш. Тиддеч вара битломаний лӱман икымше кончыш шарла.

24 гыч 29 октябрьыште 1963 ийыште 1-ше гана йот эллаш гастрольыш лектыныт. Чыла вере нуным кӱкшын акленыт. 4-ше нобрьыште Лондонышто, Принц Уэльскийын театрыште, концертым пуат. Ноябрьыштак группо 5-ше синглым луктеш. «I want to hold your hand» маналтеш.

== Гастроль УАШ-ыште да уло тӱня мучко ==
[[1964]]-ше ийыште гастроль Францийыште эртен. [[1964]]-ше ийыште [[УАШ]]-ыште «I want to hold your hand» мурышт 83-шо вер гыч 3-шо верыш кӱза. 

Группо Карнего-холлышто кок концертым пуэн да Эд Салливаннын теле-шоушто интервьюм коденыт.

24-ше мартыште «Canꞌt by me love» 6-шо синглым луктыт. [[1964]] ийыште кеҥежым Европышто, [[Гонконг]]ышко, Австралийышке да [[У Зеландий]]ыште гастрольыш лектыт. [[1964]]-ше ийыште апрельыште модыш киношто модыт. Кинон лӱмжӧ A hard dayꞌs night. 1965-ше ийыште «Help» киношто The Beatles группо рольым модеш.

== Пытартыш альбом да группын шаланымыже ==
1969-ше ийыште июль-августышто группо пытартыш «Abbey Road» альбомым луктеш.
Пытартыш мурым, кудым The Beatles пырля воза, «I want you» муро лиеш.

== Группын ойырлымо деч вара ==
1970-ше ийлаште СМИ-ште The Beatles группын ушне кертмыж нерген шомак шарлен. Но ушнымаш лийын огыл.1974-ше ийыште группын шаланымыж деч вара ик джем-ситшн гына лийын кушкыжо Леннон ден Маккартни веле пуреныт.

8-ше декабрь 1980 ийыште Нью-Йоркышто Джон Леннон Марк Чэпменын кидше гыч колен. Ик ий гыч, йолташыже, Джон Харрисон тудлан мурым пӧлекла.1982 ицыште Полат йолташыжлан шарнымаш семын «Here Today» мурым пӧлекла.

==Аклымаш ==
=== Награде-влак ===
Ужалымашке США-ште The Beatles 19 млн. экземпляр марте шуын. 6-шо лукмо альбомыштлан «бриллиантовый» статусым пуэныт. «Let it be» кино The Beatles группын мурыжо негызеш оскарым налын.1988-ше ийыште группо Зал славы рок-н-ролаш логалын.

== Литератур ==
* Павел Бондаровский. The Beatles, спецвыпуск // Студенческий меридиан : журнал. — 1991. — № за июнь. — ISSN 0321-3803.
* Gottfried Schmiedel, Thomas Buhé Битлз. Жизнь и песни = Die The Beatles: ihr Leben u. ihre Lieder / пер. Н. А. Якубовой. — Peters, 1983. — С. 9. — 200   с. — ISBN 9780199880935
* Хантер Дэвис Авторизованная биография Битлз = The Beatles: The Authorised Biography / Пер. с англ. В. Н. Чемберджи, В. В. Познера. — М.: Радуга, 1990. — 448 с. — ISBN 5-05-002569-9

[[Категорий:Семлызе-влак|Beatles]]
