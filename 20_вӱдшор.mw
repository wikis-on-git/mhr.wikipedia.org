{{Вӱдшор}}
'''20 Вӱдшор''' — [[григориан кечышот]] почеш идалыкын 110-шо (кужемдыме ийлаште 111) кечыже. Идалык пытыме марте 255 кече кодеш.
== Пайрем-влак ==
* {{Флагификация|Венесуэла}}, Эрыкан улмо нерген декларацийыш кидпалым пыштыме кече.
* {{Флагификаций|Сьерра-Леоне}}, Республик кече.
* {{Флагификаций|Китай}}, Китай йылмын кечыже.
* {{Флагификаций|Россий}}, Донорын кечеже

== Лӱмгече ==
* Католик: Адольф, Владимир, Леон.
* Танле (православный) лӱм-влак: Евтихий, Еремей, Мефодий, Платонида.
== Мо лийын ==
''Тугак ончо: [[:Категорий:20 Вӱдшор Мо лийын]]''
* [[1656]] ий — ший окса олмеш вÿргене оксам кучылташ тÿҥалыныт.
* [[1843]] ий — Сибирьым шымлыме амал дене кресаньык-влакым тушко кусараш тÿҥалыныт.
* [[1922]] ий — Кечывалвел Осетий автоном областьым ыштыме, тудо тунам Грузийыш пурен. 
== Кӧ шочын ==
''Тугак ончо: [[:Категорий:Вӱдшор тылзын 20 кечынже шочшо-влак]]''
* [[Гитлер, Адольф]]
===Марий-влак коклаште===
* [[1943]] ий — [[Юзыкайн, Алексей Михайлович|Алексей Михайлович Юзыкайн]], серызе да журналист. Озан оласе университетым тунем лекме деч вара Морко кундемысе газетыште тыршен, вара 17 ий [[Ямде лий (газет)|«Ямде лий» газетын]], 12 ий «Кече» журналын да 4 ий «Родничок» изданийын тÿн редакторжылан тыршен. Лач тудын тыршымыже дене 90-ше ийлаште «Марла календарь» уэш лекташ тÿналын. Алеко Юзыкайн ятыр лÿмлö журналистын виянме корнышто уста туныктышо да йолташ лийын. Повестьын, ойлымаш книган авторжо. 
* [[1934]] ий — Ольга Михайловна Литовинская, тазалык аралтыш пашаеҥ, [[Марий Эл Республикын сулло эмлызыже]]. Ончыч тазалык аралтыш министерствыште, а вара републикысе эмлымверыште пашам ыштен. 8 ий [[СПИД]] чер ваштареш кучедалме рӱдерыште тӱҥ эмлызылан тыршен.
* [[1943]] ий — Юрий Александрович Куликов, шанче-механик, Марий Эл Республикын сулло шанче пашаеҥже. Йошкар-Олаште шочын. 1968-ше ийыште Марий кугыжаныш техник университетыште туныктышылан тыршаш тӱҥалын да профессор марте кушкын. 70 наре шанче пашан авторжо. Технологий шанче доктор.
* [[1946]] ий — Раисия Ивановна Николаева, почеламутчо, [[Марий Эл Республикысе тӱвыран сулло пашаеҥже]]. Калыкыште тудым Мардан Рая лӱм дене палат. Шкеже [[Юлсер кундем]] [[Чодраял]] гыч. Паша корныжо тӱрлӧ завод да ушемлаште эртен. Но тыгодымак тудо сылнымут дене кугу кылым кучен. 1993-шо ийыште вес сылнымутчо Маргарита Ушакова дене  пырля «Авамын куэже» лӱман сборникым савыктен луктыныт. Икмыняр ий ончыч  Раисия Ивановна шкенжын чумырымо почеламут сборникше дене мемнам куандарыш. «Кӧ манеш – мыйын пагыт эртен?» тыге тиде книга маналтеш. Кызыт Раисия Ивановна [[УАШ|Америкыште]] ила.  
* [[1938]] ий — Валентина Сергеевна Соловьёва, туныктыш, тӱвыра да мер пашаеҥ, паша ветеран, Марий Эл Республикысе тӱвыран сулло пашаеҥже. Шернур кундем Моркэҥер ялыште шочын. Ончыч Лажъял, вара Руш-Лажмарий, Поранча кундем Елеево, Марий Тӱрек кундемысе Сысоево школлаште йоча-влакым туныктен. 1982-шо ийыште У Роҥго кундем Михайловка селаш илаш куснен да тусо школышто пашам ышташ тӱҥалын. Мер илышыштат Валентина Сергеевна чолгалыкым ончыкта: Тудым Йыван Кырлан шочмыжлан 100 ий темме лӱмеш медаль дене палемденыт. Суапле пашажлан Россий Федерацийысе тÿвыра да коммуникаций министерствын «За высокие достижения» знак да Марий Эл Республикын почётан ветеран чап лÿм дене палемдалтын. 
* [[1958]] ий — [[Исаков, Юрий Валентинович|Юрий Валентинович Исаков]], [[журналист]]. Шкеже Морко кундем гыч. Ынде ятыр ий тудо [[Марий Эл (газет)|«Марий Эл» газет]] редакцийыште пашам ышта. Марий Эл Республикын сулло журналистше.
* [[1978]] ий — Алексей Юрьевич Владимиров (калыкыште Лёха Ленин алмашлӱм дене палыме), руш да марий эстрадысе мурызо, муро текст-влакын авторжо. [[Марий Эл Радио]]што тудын йонгалтарыме «Оньава» мурыжо уло. Алексей Йошкар-Олаштак шочын-кушкын. Пашаже тӱҥ шотышто «Полярная звезда» группа дене кылдалтын.

== Кӧ колен ==
''Тугак ончо: [[:Категорий:Вӱдшор тылзын 20 кечынже колышо-влак]]''

== Калык пале ==
'''Акулинан кечыже'''. Тиде кечын йÿр йÿрын гын, кокияш шурно сайын ок шоч – маныныт. Йÿдым каваште шÿдыр-влак  чолгыжын йÿлат гын, кеҥежым снеге ден поҥго сай шочеш. 
{{commonscat|20 April}}

[[Категорий:Вӱдшор]]
