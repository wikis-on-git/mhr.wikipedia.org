{{Вӱдшор}}
'''1 Вӱдшор''' — [[григориан кечышот]] почеш идалыкын 91-ше (кужемдыме ийлаште 92) кечыже. Идалык пытыме марте 274 кече кодеш.
== Пайрем-влак ==
* '''Окмакын кечыже''' але '''[[Воштылчык кече]]''' палемдалтеш. Тиде кечын чылан ваш–ваш ондалкалат, тӱрлӧ мыскарам ыштат. Ты йӱла [[Франций]]ыште лектын улмаш. Но ожно «окмак–влакын пайремыштым» [[17 Пургыж]]ышто палемденыт. 

* '''[[Кайык пайрем]]'''. Тудо [[1906]]-шо ий гыч палемдалтеш. Вӱдшор тылзын икымше кечынже кайыкым аралыме калык кокласе конвенцийыш кидым пыштыме, а [[Россий]] тудын деке [[1927]]-ше ийыште ушнен. 

== Лӱмгече ==
* Вӱдшор тылзын икымше кечынже Дарья, Иллария, Иннокентий, Мариан, Софья–влакын лӱм кечышт.
== Мо лийын ==
''Тыгак ончо: [[:Категорий:1 Вӱдшор Мо лийын]]''
* [[1748]] ийыште Помпей ола олмышто раскопкым тÿҥалыныт. Тиде ола [[Везувий]] вулкан помыжалтмылан кöра йÿлен йомын.
* [[1778]] ийыште [[доллар]] окса шочын.
* [[1930]] ийыште «Голубой ангел» фильмым икымше гана ончыктеныт, тиддеч вара актриса Марлен Дитрих уло тÿнялан палыме лийын.
* [[1938]] ийыште [[Швейцарий]]ыште [[кофе]]н презентацийже эртен. Тиде йÿышым кумдан кучылташ тÿҥалыныт. 

== Кӧ шочын ==
''Тыгак ончо: [[:Категорий:1 Вӱдшор Кӧ шочын]]''
* [[1895]] — [[Игнатьев, Никон Васильевич|Никон Васильевич Игнатьев]], курыкмарий литературылан негызым пыштыше.

* [[1893]] — [[Тыныш Осып]], марий [[серызе]]. Чын лÿмжö – '''Иосиф Алексеевич Борисов'''. Тудо [[Юлсер кундем]] Куршамбал ялеш шочын. Озаҥысе учительский школым, [[Марпединститутым]] тунем лекме деч вара, тÿрлö школлаште туныктышылан тыршен. 1937-1943-шо ийлаште йоҥылыш титаклымылан кöра лагерьыште лийын. Вара уэш педагогик пашаш пöртылын. Тыныш Осып – марий театрын шындыме икымше пьесын авторжо. «Закон шӱмлык» спектакльым 1919-ше ийыштак ончыктеныт. Тыгак Тыныш Осып – ятыр тунемме брошюрым, учебникым, йылме шымлымаш пашам савыктен луктын. Суапле пашажлан «Знак Почёта» орден дене палемдалтын. 

* [[1941]] —  Алексей Яковлевич Акишин, шанчыеҥ, Россий Федерацийысе кӱшыл школын сулло пашаҥеже. Пенза кундемысе Ильмино селаште шочын. [[Йошкар-Ола]]шке [[1971]]-ше ийыште толын да [[Марий кугыжаныш университет]]ышке пашам ышташ пурен. 5 ий кушкыл-влак кафедрымат вуйлатен. Ял озанлык шанче кандидат, профессор. 

* [[1934]] —  Анна Ивановна Бякова, туныктыш пашаеҥ, Россий Федерацийысе школын сулло туныктышыжо. Паша корныжо Советский посёлкысо 1 №-ан школышто тӱҥалын. Умбакыже вуйлатышын алмаштышыжлан, завучланат тыршен. 

* [[1950]] — Вячеслав Михайлович Щеглов, Йошкар-Олаште шочын-кушшо спортсмен. 1994-ше ий гыч тудо «Щеглов» лӱман ушемын вуйлатышыжлан шогалын. Автомобиль спорт дене Совет Ушем чепион лӱмымат сулен налын. [[Олык Ипай лӱмеш премий]]ын лауреатше, [[Совет Ушем спорт мастер]].

== Кӧ колен ==
''Тыгак ончо: [[:Категорий:1 Вӱдшор Кӧ колен]]''

== Калык пале ==
* '''Дарьян кечыже'''. Тиде кечын вÿдшор мÿгыра гын – [[кеҥеж]] вашеш шудо нугыдо шочеш. Посна тÿткышым суртводыжлан ойыреныт: тудым пырля кочкаш шинчаш ÿжыныт, лÿмын пучымышым шолтеныт.
{{commonscat|1 April}}

[[Категорий:1 Вӱдшор]]
