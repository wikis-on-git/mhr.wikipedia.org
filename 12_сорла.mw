{{Сорла}}
'''12 Сорла''' — [[григориан кечышот]] почеш идалыкын 224-ше (кужемдыме ийлаште 225) кечыже. Идалык пытыме марте 141 кече кодеш.
== Пайрем-влак ==
* {{Флагификаций|Россий}} — Чоҥышо-влакын кечышт.
* {{Флагификаций|Россий}} — Сарзе юж войскан кечыже. ВВС пайрем.
* Тӱнямбалсе самырык-влакын кечыштым палемдат. 

== Лӱмгече ==
* Сорла тылзын латкокымшо кечынже Валентин, Иван да Максим-влакын лӱм кечышт.
== Мо лийын ==
''Тыгак ончо: [[:Категорий:12 Сорла Мо лийын]]''
* [[1952]] — [[Шернур]] посёлкышто йоча книгагудым почыныт. 
* [[1851]]-ше ийыште [[Исаак Зингер]] шке ыштыме ургымо машиналан патентым налын.
* Американ изобретатель Генри Форд икымше автомобильым ышташ тӱҥалын. 
* [[2000]]-шӧ ийыште Баренцев теҥызыште учений кайыме годым «Курск» атом пушышто катастрофа лийын. 
== Кӧ шочын ==
''Тыгак ончо: [[:Категорий:12 Сорла Кӧ шочын]]''
* [[1907]] — [[Николай Иванович Тишин]], марий серызе (колен [[1939]]).
* [[1932]] — [[Аркадий Фёдорович Фёдоров]], писатель да туныктыш пашаеҥ. [[Морко кундем]] [[Чавайнур]] ялыште шочын. Паша корныжо [[Советский район]]ысо школ-влак дене кылдалтын: 1956-1982-шо ийлаште Кугу Оваснур, Ашламаш, Кораксола школлан вуйлатышыже лийын. Йоча-влаклан ятыр книгам савыктен, кудышт коклаште «Пинь-пинь да Зинь-зинь», «Юзо тоя», «Ошымшӱлыш отар», «Шулдыран таҥна-шамычын мурышт» сборникше-влакым палемдаш лиеш. Тыгак Аркадий Фёдорович «Кундыш» романын авторжо.
* [[1936]] — [[Геннадий Иванович Прокушев]], сымыктыш пашаеҥ, Марий республикын сулло сымыктыш пашаеҥже. 70-ше ийлаште тудо [[Йошкар-Ола]]шке толын да 1 №-ан школ-интернат пеленсе республикысе художественный школын вуйлатышыжлан шогалын. Лач тудын вуйлатыме почеш олаштына сем училищым почмо: шкеак вуйлатыше лийын, а вара сымыктыш историй да эстетик предметым туныкташ тӱҥалын. Геннадий Иванович марий сӱретче-влакын творчествыштым келгын шымлен, «Марий Республикын сӱретчыже-влак» монографийым савыктен. Тыгак тудын пашаже-влак коклаште «Марий Элысе сӱретче-влак нерген этюд-влак» книгажым палемдыман. Суапле пашажлан кугыжаныш премий дене палемдалтын. 
* [[1951]] — Леонид Фёдорович Ожиганов, муниципал пашаеҥ. Паша корныжо Килемар районысо «Рассвет» колхозышто тӱналын, вара Йошкар-Олашке куснен. 1983-шо ийыште партий пашаште шуаралташ тӱҥалын. 1994-ше ий гыч оласе администрацийын паша шотышто кучемын вуйлатышыже лийын, а 2001-ше ийыште Марий Элысе сурторалте фондын вуйлатышыжлан шогалын.    
* [[1954]] — Виталий Иванович Шабыков, шанче пашаеҥ. [[Шернур кундем]] Потасола ялыште шочын. Марий шанче да шымлыше институтышто изирак шанче пашаеҥлан тыршыме деч вара, социологий пӧлкан вуйлатышыжлан шогалын, а 1997-ше ийыште ты институт вуйлатышын алмаштышыже сомылым шукташ тӱҥалын. 60 наре шанче пашан авторжо. Философий шанче кандидат.
* [[1966]] — Лидия Сидоровна Матросова, шанче пашаеҥ да туныктышо, филологий шанче кандидат. Шкеже тудо [[Пошкырт вел]] гыч. Ынде ятыр ий [[Марий кугыжаныш университет]]ыште пашам ышта. [[Марий йылме]] кафедрын доцентше. 
== Кӧ колен ==
''Тыгак ончо: [[:Категорий:12 Сорла Кӧ колен]]''

== Калык пале ==
* '''Силуанын да Силан кечыже'''. Нине кок апостол Шнуй Павелын тунемшыже лийыныт. Ты кечын [[уржа]] вуйым тергеныт: тудо мландыш тайна гын, содор поген налаш кӱлеш. Вес калыкпалымат эскереныт: йӱдым каваште шӱдыр-влак чот чолгыжыт гын, эрлашым [[йӱр]]ым вучыман. 
{{commonscat|12 August}}

[[Категорий:12 Сорла]]
