<div style="float:right; margin: 0 0 0.2em 0.2em; padding: 0.2em 0.6em; font-size: 350%; line-height: 1.1em; background-color: #ddddff; border: 1px solid #aaaaff;">‰</div><noinclude>
'''Проми́лле''' ({{lang-la|per mille}}) — [[тӱжем]]лан, (тӱжемлан шелаш) — ик тӱжемаш пай, процентын 1/10 ужашыже.  {{symbol|‰}} тамга дене возымашыште палемдалтеш. Процент ({{lang-la|per cent}} — шӱдылан) семынак проста дробь дене возымаш гыч шочын: 27/1000&nbsp;→&nbsp;27 ‰; кум нульжо 1000 цифрыште нуль-влакын чотышт гыч налалтын. 

Компьютерыште [[Windows]] операционный системыште Alt-0137 йӧн дене возаш лиеш: чӱктымӧ [[NumLock]] клавиатурышто, [[:ru:Alt (клавиша)|Alt]] паҥгам тамдал шынден, клавиатурын цифровой блокыштыжо 0137 возыман. Марий буква-влакым Unicode-дымо клавиатурышто «ҥ» буква олмеш южгунам «‰» символ лектын кертеш.

Тыге,
* 1 ‰ = 0,1 % = 1⁄1000 = 0,001
* 100 ‰ = 10 % = 0,1
* 300 ‰ = 30 % = 300/1000 = 0,3
* 0,7 ‰ = 0,07 % = 0,0007
* 0 ‰ = 0 % = 0

== Кучылтмаш ==
Илышыште южо кугыт-влакым промилле дене висат.
Мутлан, «вӱд шинчаллык 11 ‰ (11 промилле) наре» муткылдышым 1,1 % (ик тичмашат ик луашат процент) наре манын кертына. Тиде ончыкта: уло вӱд масса гыч 0,011 ужашым шинчал-влак айлат. Тыге, ик килограмм вӱдым налаш гын тушто 11 грамм шинчал лиеш.

Айдемын вӱрыштыжӧ алкоголь (этанол) улмым чӱчкыдын промилле дене висат.
