{{Идым}}

'''27 идым''' (27 сентябрь) — [[григориан кечышот]] почеш идалыкын 270-ше (кужемдыме ийлаште — 271-ше) кечыже. Идалык пытыме марте 95 кече кодеш.

== Пайрем да памятный дате-влак ==
* [[Файл:Earth flag PD.jpg|25px]] Туризмын тӱнямбалсе кечыже (1979 ий гыч пайремлалтеш).
* {{Флагификаций|Россий}} — Воспитатель да йоча садыште тыршыше чыла пашаеҥ-влакын пайремышт. 

===Черке пайрем===
* [[Иисус Христос]]ын ыресыжым муымо кече палемдалтеш, рушлаже – Воздвижение креста Господня. Тиде кече шотышто ожно калык тыге шонен: «Кö ты кечын пӱтым куча, тудын 7 сулыкшо йомеш».  Кугу пашам тӱҥалаш тоштын огытыл.

== Лӱмгече ==
* Идым тылзын коло шымше кечынже шке лӱмгечыштым Иван-влак палемдат.
 
== Событий-влак ==
''Тугак ончо: [[:Категорий:Идым тылзын 27 кечысе событий-влак]]''
* [[1783]] —  [[Шем теҥыз]]ыште «Екатеринан чапше» лӱман икымше сарзе парус пушым вӱдыш колтымо. 
* [[1938]] — кумдан палыме шымлызе, Шанче ракет институтын пашаеҥже Сергей Павлович Королёвым троцкист манын титаклен, 10 ийлан тюрьмаш шынденыт. Но тюрьмаштат тудлан шымлымаш пашам умбакыже шуяш йöным пуэныт.
* [[1990]] — [[Совет Ушем]] ИНТЕРПОЛ калык-влак кокласе организацийыш пурен.

== Шочыныт ==
''Тугак ончо: [[:Категорий:Идым тылзын 27 кечынже шочшо-влак]]''
* [[1925]] — [[Сергей Кузьмич Лоскутов]], [[Кугу Ачаэл сар]]ын геройжо. [[Кужэҥер кундем]]ыште шочын. Фронтыш [[1944]]-ше ийыште каен: [[Белоруссий]]ысе, [[Латвий]]ысе кредалмаште лийын. Лӱддымылыкшым да патырлыкым ончыктымыжлан «За отвагу» медаль дене палемдалтын, Чап орден кавалер лӱмым сулен. Сар деч вара армий радамыштак тыршаш тӱҥалын, гвардий подполковник марте шуын. Умбакыже паша корныжо Калинин олашке конден: тыште тудо заводыштат, элкӧргӧ паша министерствыштат пашам ыштен. [[Тверь]] олан почётан гражданинже. 
* [[1948]] — [[Валерий Иванович Вершинин]], [[марий]] [[йылмызе]], [[кусарыше]], [[шанчыеҥ]], [[В.М.Васильев лӱмеш Йылмым, сылнымутым да историйым шымлыше марий институт]]ын кугурак шанче сотрудникше, [[Эстоний|Эстон Республикын]] [[«Маарьямаа Ырес» орден|5-ше степенян «Маарьямаа Ырес» орден]]ын кавалерже.  
* [[1952]] — Николай Иванович Куклин, администраций да озанлык пашаеҥ. Ончычсо паша корныжо «Маригражданстрой» ушем дене кылдалтын. А 1984-ше ийыште министр-влак погынышто илем-коммунал озанлык да чоҥымаш пӧлкан вуйлатышыжлан шогалын. 2001-ше ийыште  Марий Эл виктер вуйлатышын икымше алмаштышыже лийын. [[Козьмодемьянск олан почётан гражданинже]]. 
* [[1962]] — [[Николай Юрьевич Павлов]], [[спорт]]смен, [[Россий Федерацийын сулло тренерже]]. [[Йошкар-Ола]]ште шочын-кушкын. Лач тудын ойжо почеш мемнан кундемыштына Рукопашный бой федерацийым почыныт, да Николай Юрьевич шкеак вуйлаташ шогалын. Россий чемпионат-влакын той призёржо. Российысе [[спорт мастер]]. 
* [[1966]] — [[Антонина Аркадьевна Андреева]], [[тӱвыра пашаеҥ]]. [[Звенигово]] олаште шочын. Тиде уста ӱдырамаш Чакмарий тӱвыра пӧрт пелен «Чак» лӱман йоча ансамбльым чумырен улмаш. Мер пашаштат Антонина Аркадьевна кугу пагалымашым сулен: 7-ше марий погынын делегатше лийын. 

== Коленыт ==
''Тугак ончо: [[:Категорий:Идым тылзын 27 кечынже колышо-влак]]''
* [[1938]] — [[Петухов, Василий Михайлович|Василий Михайлович Петухов (Василий Патраш)]], [[курыкмарий]] [[серызе]], [[журналист]].

== Калык пале ==
* '''Воздвиженье'''. Ты кечын йӱштӧ толеш, шурным погым пагыт пыта, теле деч ончыч илыш пуйто малаш возеш. «Воздвиженийлан ужга тувырым вачыште алмашта», - ойленыт. [[Кишке]]-влак тӱшка дене погынат, мландыште шылыт, малаш возыт. [[Кайык]]-влак ты кечылан [[кечывалвел]]ыш тарванат.
* Ты кечын ожнысек яллаште ковыштам шинчалташ тӱҥалыныт. 

{{commonscat|27 September}}

[[Категорий:27 идым]]
