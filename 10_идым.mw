{{Идым}}

'''10 идым''' (10 сентябрь) — [[григориан кечышот]] почеш идалыкын 253-шо (кужемдыме ийлаште — 254-ше) кечыже. Идалык пытыме марте 112 кече кодеш.

== Пайрем да памятный дате-влак ==
* Шкем пуштмаш (самоубийство) ваштареш кучедалме кече палемдалтеш. 

== Лӱмгече ==
Шке лумгечыштым Анна, Арсений, Анатолий, Вениамин, Григорий, Денис, Николай – влак палемдат.

== Событий-влак ==
''Тугак ончо: [[:Категорий:Идым тылзын 10 кечысе событий-влак]]''
* [[1721]]-ше ийыште [[Россий]] ден [[Швеций]] коклаште Ништадтский вашкелшыкым пеҥгыдемдыме. Тидын дене 21 ий шуйнышо Йӱдвел сарым мучашлыме.
* [[1756]]-шо ийыште Елизавета кугыжан кӱштыкшӧ почеш Санкт-Петербург олаште Руш академический театрым чоҥымо нерген кӱштыкым луктын, жап эртыме семын тиде театр А. С. Пушкин лӱмеш театр лӱмым налын.
* [[1839]]-ше ийыште Москваште Христос Утарыше лӱмеш черкым негызлыме. 

== Шочыныт ==
''Тугак ончо: [[:Категорий:Идым тылзын 10 кечынже шочшо-влак]]''
* [[1927]] — Геннадий Дмитриевич Пряников, Марий республикын сулло туныктышыжо. [[Шернур кундем]] [[Мустай]] ялыште шочын. 1954-1965-ше ийлаште Морко кыдалаш школын завучшылан да икмыняр жап вуйлатышыжланат тыршен. Умбакыже Йошкар-Оласе 1 №-ан школ-интернатышке куснен да 24 ий тудым вуйлатен. Суапле пашажлан Йошкар Знамя Паша орден да чап танык дене палемдалтын. 
* [[1931]] — [[Захаров, Иван Владимирович|Иван Захаров]], [[курыкмарий]] [[серызе]], [[почеламутчо]].
* [[1938]] — Борис Дмитриевич Горбунов, [[Марий Эл ял озанлыкын сулло пашаеҥже]], паша герой. Тиде уста пашазе шочмо Курыкмарий кундемысе Мосолов лӱмеш колхоз вуйлатышылан 33 ий тыршен. Тудын вуйлатыме  жапыште озанлык у деч у кӱкшытым айлен. Борис Дмитриевич 10 ий  Совет Ушем кӱшыл погынын депутатше лийын. Ял озанлыкым нӧлтымыжлан ятыр премий да чап танык дене палемдалтын.
* [[1962]] — [[Кузьминых, Олег Елизарович|Олег Елизарович Кузьминых]], артист, [[Марий Элын калык артистше]], [[Россий Федерацийын сулло артистше]]. ГИТИС-ым тунем лекмек, [[М. Шкетан лӱмеш Марий калыкле драме театр|Марий кугыжаныш драмтеатрыште]] пашам ышташ тӱҥалын да тачысе кече мартеат ончаш толшо калыкым шке мастарлыкше дене куандара. 20 ий утла тыршыме жапыште ятыр оҥай деч оҥай рольым чоҥен. 
* [[1971]] — Олег Анатольевич Богомолов, [[сӱретче]], [[Олык Ипай лӱмеш премийын лауреатше]]. Йошкар-Олан шочшыжо ты оласак художественный училищым тунем пытарен, вара Россий Федерацийысе художественный фондысо марий мастерскойышто шуаралтын. «На берегу пруда», «Калужница цветёт», «Заросший пруд» сӱрет-влакын авторжо. 5 ий ончыч Йошкар-Олаште Олег Богомоловын шке ончерже эртен. «Марий кундем» пейзаж серийжылан [[Олык Ипай лумеш кугыжаныш премий]] дене палемдалтын.
* [[1981]] — [[Куклина, Эльвира Викторовна|Эльвира Викторовна Куклина]], [[почеламутчо]], [[журналист]], Марий Кино ушемын еҥже. Шочынжо тудо [[Куженер кундем]] [[Агытансола]]ште. Ятыр ий Эльвира [[Кугарня (газет)|«Кугарня» газет]] редакцийыште пашам ыштен, кызыт Единый Россий партийын пресс-службыштыжо тырша.

== Коленыт ==
''Тугак ончо: [[:Категорий:Идым тылзын 10 кечынже колышо-влак]]''

== Калык пале ==
'''Аннан да Саван кечыже'''. Тиде кечын ожно кылтам скирдыш чумыреныт. Тидын лӱмеш кугу пайремым эртареныт, кугу яллаште гын ярминка лийын. 
  
{{commonscat|10 September}}

[[Категорий:10 идым]]
