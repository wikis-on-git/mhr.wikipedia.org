{{Сорла}}
'''2 Сорла''' — [[григориан кечышот]] почеш идалыкын 214-ше (кужемдыме ийлаште 215) кечыже. Идалык пытыме марте 151 кече кодеш.

== Пайрем-влак ==
* Сорла тылзын кокымшо кечынже '''[[Илян кече]]''' палемдалтеш. Этнограф –влакын возымышт почеш, тиде пайрем [[Танле тын|христиан вера]] дене лугалтын. Христиан ӱшан почеш Шнуй Илья кугу пророк лийын. Изи годсек тудо илышыжым Юмылан пӧлеклен. Ильян ю виян лийын. Тудо кум ийлан кукшо игечым конден кертын. Калыкланат кугу полышым ыштен шоген. Калык Илян кечым пагален эртара. Калык шонымо почеш, шнуй Илья чоткыдо, пеҥгыде, но тунамак полшышо да пагалыше. Тудым [[мардеж]], [[кудырчӧ]], [[волгенче]] колыштыт. Тудо мландышке шурно, пареҥге, кинде, саска, емыж, да моло мланде поянлык лектышым колта. Калыкыште тӱрлӧ калык пале коштеш. Тиде кечын у пареҥгым луктын кочкыт. 
* '''[[Юж десант войска]]н кечыже''' пайремлалтеш.

== Лӱмгече ==
Сорла тылзын кокымшо кечынже Илья да Иван-влакын лӱмкечышт.
== Мо лийын ==
''Тыгак ончо: [[:Категорий:2 Сорла Мо лийын]]''
* [[1930]]-шо ийыште Москосо сарзе округын ученийыштыже икымше юж десант парашют дене тӧрштен.
* [[1933]]-шо ийыште Беломор-Балтийский каналым почмо. 
== Кӧ шочын ==
''Тыгак ончо: [[:Категорий:2 Сорла Кӧ шочын]]''

* [[1929]] — Александр Яковлевич Полянин, туныктыш пашаеҥ, Марий Элын сулло шанчыеҥже. 1960-шо ий гыч тудо Марий кугыжаныш техник университетыште туныктышылан тыршаш тӱҥалын: тыглай туныктышо гыч проректор марте шуын. 4 ий вӱд ресурс кафедрым вуйлатен. 
* [[1936]] — Петр Андреевич Апакаев, туныктыш пашаеҥ, Марий республикын сулло шанчыеҥже. Паша корныжо областьысе комитетыште тӱҥалын, вара шанче да шымлыше институтышто шуйнен, но 1986-шо ийыште Марий кугыжаныш педагогик институтын тӱҥалтыш шинчымаш педагогик кафедрын вуйлатышыжлан шогалын да 15 ий тиде сомылым шуктен шоген. 20 утла книган авторжо. Педагогик шанче доктор.
* [[1948]] — Владимир Владимирович Глушков, ял озанлык пашаеҥ. Ятыр ий уста специалист Шернур кундемысо администрацийысе ял озанлык кучемын тӱҥ агрономжылан тыршен. Ял озанлык шанче кандидат. Шуктен шогымо пашажлан кугыжаныш премий дене палемдалтын.
* [[1964]] — Евгений Семёнович Ямаев, [[спорт]]смен. [[Параньга кундем]] [[Олор]] ялыште шочын.Параньгасе йоча спорт школышто ынде ятыр ий тренерлан пашам ышта. Тыгак Евгений Семёнович чыла пашалан мастар семын чапланен. 
* [[1954]] — Алевтина Фёдоровна Осипова, актриса, Марий Элын сулло артисткыже. Шкеже Звенигово кундем Дубровка ял гыч. Тудын паша корныжо Йошкар-Оласе курчак театр дене кылдалтын. Тыште тудо шке йӱкшӧ дене тӱрлӧ образ-влакым чоҥен. 
== Кӧ колен ==
''Тыгак ончо: [[:Категорий:2 Сорла Кӧ колен]]''

== Калык пале ==
'''Илян кече.''' Тиде кече дене шуко оҥай йӱла кылдалтын: южо кундемлаште у кинде мелнам кӱэштыныт, у пареҥгым кочкыныт. Вес оҥай йӱла нерген шагал кќ пала: тиде кечын пќрт гыч пырысым, кудывече гыч пийым поктен лукташ тыршеныт, уке гын, волгенче пера манын шоненыт.
{{commonscat|2 August}}

[[Категорий:2 Сорла]]
