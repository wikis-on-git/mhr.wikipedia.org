{{Кылме}}

'''4 кылме''' (4 ноябрь) — [[григориан кечышот]] почеш идалыкын 308-ше (кужемдыме ийлаште — 309-ше) кечыже. Идалык пытыме марте 57 кече кодеш.

== Пайрем да памятный дате-влак ==
* {{Флагификаций|Россий}} — Калыкын икоян улмо кечыже палемдалтеш. 
* {{Флагификаций|Марий Эл}} — Марий автономий кече.

== Лӱмгече ==
* Кылме тылзын нылымше кечынже шке лӱмгечыштым Александр, Герман, Максим. Емельян, Григорий, Василий, Анна да Елизавета-влак палемдат.

== Событий-влак ==
''Тугак ончо: [[:Категорий:Кылме тылзын 4 кечысе событий-влак]]''
* [[1879]] — Икымше кассовый аппаратым ыштен лукмо.
* [[1922]] — Египетыште Тутанхамон фараонын гробницыжым муымо.
* [[2004]] — Иркутскышто адмирал Александр Колчаклан чапкӱм шогалтыме. 

=== Марий тӱняште ===
* [[1920]] — [[Марий автоном область]]ым (МАО) ыштыме нерген увертарыме.
* [[1941]] — Йошкар-Олаште полупроводник заводым почмо.

== Шочыныт ==
''Тугак ончо: [[:Категорий:Кылме тылзын 4 кечынже шочшо-влак]]''
* [[1905]] — [[Иванов, Михаил Максимович|Михаил Иванов-Батрак]], [[марий]] [[серызе]], [[почеламутчо]], [[туныктышо]], [[СССР Серызе-влак ушем]]ын йыжъеҥже (1934). 
* [[1932]] — [[Рыбаков, Николай Фёдорович|Миклай Рыбаков]], [[марий]] [[серызе]], [[журналист]], [[драматург]], [[артист]], [[СССР Серызе-влак ушем]]ын йыжъеҥже, [[Марий Эл Республикын Калык серызыже]] (1996), [[Марий АССР-ысе сымыктышын сулло пашаеҥже]] (1970), [[Марий Эл Республикысе С.Г. Чавайн лӱмеш Кугыжаныш премий|Марий АССР-ысе С.Г. Чавайн лӱмеш Кугыжаныш премий]]ын лауреатше (1978), [[Олык Ипай лӱмеш Марий комсомол премий]]ын лауреатше (1974).
* [[1938]] — Владимир Павлович Васильев, шанче-экономист, Марий Элын сулло шанчыеҥже. Морко кундем Нуръял Корамасыште шочын-кушкын. Паша корныжо Марий кугыжаныш университет дене кылдалтын: 1974-ше ий гыч экономик факультетын доцентше, 6 ий деканже лийын. А 2002-шо ий гыч экономик теорий кафедрым вуйлата. Экономик шанче кандидат, профессор.
* [[1939]] — Тамара Семёновна Григорьева, спортсменка, ечызе. Юлсер кундем Отымбал ялыште шочын. 5 ияш годымжак ече ӱмбак шогалын. Озаҥысе пединститутышто тунеммыж годымак [[Спорт мастер|Совет Ушем спорт мастер]] лӱмым сулен. Нелын эмганыме деч вара икмыняр ийлан спорт пашам ӧрдыжеш коден, но 80-ше ийлаште уэш ече ӱмбак шогалын. 2001-ше ийыште ветеран-влак кокласе тӱнямбалсе таҥасымаште «шӧртньымат» сеҥен налын. Ятыр таҥасымашын сеҥышыже. Россий спорт мастер.
* [[1952]] — [[Микишкин, Вениамин Тимофеевич|Вениамин Микишкин]], [[марий]] [[серызе]], [[кусарыше]], [[журналист]], [[драматург]].[http://amootsms.com/ سامانه پیامک آموت]

== Коленыт ==
''Тугак ончо: [[:Категорий:Кылме тылзын 4 кечынже колышо-влак]]''
* [[2005]] — [[Чубарев, Олег Владимирович|Олег Владимирович Чубарев]], [[руш]] [[серызе]], лесовод, [[1941]]–[[1945]] ийласе [[Кугу Ачамланде сар]]ын участникше.
* [[2014]] — [[Пирогов, Геннадий Михайлович|Геннадий Пирогов (Макартук Геня)]], [[марий]] [[серызе]], [[почеламутчо]], [[журналист]], [[Россий Серызе-влак ушем]]ын йыжъеҥже (1998). 

== Калык пале ==
Казанский юмонан кечыже. Ожно ты кечын сӱаным ышташ тыршеныт, вет юмын пайрем кечын ушнышо мужыр пеҥгыде лиеш, манын ӱшаненыт. Кастене пайрем ӱстелым погеныт: ушмен да кешыр дене пурам шолтеныт. 

{{commonscat|4 November}}

[[Категорий:4 кылме]]
