{{Палыме еҥ
 |лӱм                 = Светлана Васильевна Строганова
 |оригинал лӱм        = Светлана Строганова
 |сӱрет               = Марий мурызо Светлана Строганова.jpg
 |сӱретын лопкытшо    = 
 |возымаш             = Марий Республик да Россий Федераций кӱкшытысӧ кино да театр актриса Светлана Строганова.<br />''Фото: Петр Васильев.''
 |шочмаш дене лӱм     = 
 |тыршымаш алан       = [[актриса]], [[мурызо]]
 |шочын               = 21.05.1974
 |шочмо вер           = [[Марий АССР]], [[У Торъял кундем]], [[Шӱвылак]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий Эл Республикын сулло артистше]] (2006), [[Марий Эл Республикысе М. Шкетан лӱмеш Кугыжаныш премий]] (2007), [[Марий Эл Республикын Калык артистше]] (2014) 
 |сайт                = 
 |Commons             = 
}}

'''Светлана Строганова''' (Светлана Васильевна Строганова) ({{Шочын|1976|5|21}}, [[Марий АССР]], [[У Торъял кундем]], [[Шӱвылак]] ял) — [[марий]] [[актриса]], [[мурызо]], вӱдышӧ, [[Марий Эл Республикын сулло артистше]] (2006), [[Марий Эл Республикысе М. Шкетан лӱмеш Кугыжаныш премий]]ын лауреатше (2007), [[Марий Эл Республикын Калык артистше]] (2014).

==Илыш корно==
Светлана Строганова [[У Торъял кундем]] [[Шӱвылак]] ялыште [[21 Ага]] [[1976]] ийыште шочын. 10 класс марте У Торъялысе кыдалаш школышто тунемын, 11 классым Тошто Торъял кыдалаш школышто пытарен. [[1993]]-[[1994]] ийлаште [[Иркабаев, Олег Геннадьевич|Олег Иркабаевын]] вуйлатыме почеш [[Марий самырык театр]] пеленысе театр студийыште артист мастарлыкым поген. 1994 ийыште М.С.Щепкин лӱмеш кӱшыл театр училищыш ([[Моско]] ола) тунемаш пурен, училищым йошкар диплом дене пытарен. Тунеммаш деч вара Светлана Строганова [[М. Шкетан лӱмеш Марий кугыжаныш драме театр]]ыш пашаш пурен.

=== Еш ===

== Шкетан театрыште ==
[[File:Виктор Апталиков и Светлана Строганова.jpg|thumb|Марий мурызо-влак Виктор Апталиков ден Светлана Строганова концертыште.]]
Кугыжаныш театрыште икымше рольжо - Маюк [[Ачийжат-авийжат (спектакль)|«Ачийжат-авийжат»]] спектакльыште. Моткоч кугу пагалымашым Светлана Строганова Сергей Николаевын пьесыж почеш шындыме «Салика» спектакльыште тӱҥ рольым чоҥымо дене сулен. 1999-2000 ийласе театр тургым иктешлыме почеш Светлана Строганова «Надежда» премий дене палемдалтын.
=== Театрысе роль-влак ===
*
== Мурымо паша ==
Талантан актриса семын гына огыл, виян йӱкан мурызо семынат Светлана Строганова ойыртемалтеш. Тӱҥалтышыште театрысе спектакльлаште муро-влакым йоҥгалтарен, вара [[Марий Эл Радио]]н ротацийышкыж «Мыйын мландем» муро логалын. Тылеч вара Светлана Васильевна чӱчкыдын концертлаште шкешотан мурызо семын мура. 2001 ийыште Моско олаште А.Миронов лӱмеш калык-влак кокласе актёр муро фестивальыште шке мастарлыкшым ончыкта, ты жапыштак [[Угарман]] оласе «Поют актеры драматических театров» фестивальын дипломантше лиеш.

=== Муро-влак ===
*
== Кино ==
2005 ийыште Светлана Строгановам кумдан палыме российысе кинорежиссёр Александр Рогожкин «Перегон» фильмышкыж Валентинан рольжым модаш ӱжын. Вес ийын тиде фильм «Созвездие» киноактёр-влак калык-влак кокласе фестиваль программышкыже пурен. Тиде рольлан Светлана «За лучшую женскую роль второго плана» номинацийыште сеҥен.

=== Фильмографий ===
* 2005 ий — «Перегон» — ''Валентина''
* 2010 ий — «Салика» телеспектакль — ''Салика''

== Чапым палемдымаш ==
[[20 Шыжа]] [[2006]] ийыште Марий Эл Республик Президентын кӱштыкшӧ почеш Светлана Строгановалан «[[Марий Эл Республикын сулло артисткыже]]» чап лӱмым пуымо. [[Теле (тылзе)|Теле тылзын]] [[2007]] ийыште Марий Эл Республикын Кугыжаныш премий дене палемдалтын, да М.Шкетан лӱмеш Кугыжаныш премийым сулен.

[[Салика (спектакль)|«Салика» спектакльыште]] Саликан рольжым чоҥымылан 2005 ийыште «Эн сай ӱдырамаш роль» номинацийыште Йыван Кырля лӱмеш театр премийым сулен, 2007 ийыште В.Шекспирын пьесыж почеш шындыме «Кожла кокласе омо» («Сон в летнюю ночь») спектакльыште Ошвикан (Гермиян) рольжым чоҥымылан «Кокымшо планысе эн сай ӱдырамаш роль» номинацийыште сеҥен.

== Кылвер-влак ==
* [http://shketan.ru/ru/theatrepeople/actors/70-stroganova Строганова Светлана Васильевна.]{{ref-ru}}
* [http://www.kino-teatr.ru/teatr/acter/w/ros/19584/bio/ Строганова Светлана Васильевна.]{{ref-ru}}

[[Категорий:Марий мурызо-влак]]
[[Категорий:Марий актер-влак]]]
