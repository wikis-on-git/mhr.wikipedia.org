[[Файл:Croquet.jpg|thumb|Крокет]]
'''Кроке́т''' (кроке́т, croquet) — [[спорт]] модмаш. Модшо-влак пу чӧгыт дене пайдаланен пасушто радам дене шогалтыме изи капка гоч шар-влакым колташ тыршат.
Модмаш [[Кеҥежымсе Олимпий модмаш]]ын программыштыже лийын, сандене крокет олмеш чӱчкыдын йоҥлыш [[крикет]] (cricket) нерген кутырат.

Крокет модмашыште утыждене вийым пыштыде сайын жапым эртараш лиеш. Модшо-влак  кидышкышт пу чöгытым налыт, да шар шамычым изи капка гоч колтылыт. Тиде жапыштак тавалыше шке шар шымычыжым покта. Тÿрлö элыште модмо радам ойыртемалтеш. Но тÿҥлан [[Крокет Ассоциаций]]ын калык-влак кокласе виктарчыкше шотлалтеш. Английысе крокет, [[гольф-крокет]], [[руш крокет]], да [[урем крокет]] дене кугу таҥасымаш-влак эртат. Крокет дене яклака пасушто модыт. Пасуш кокыт гыч 8 еҥ марте иканаште лектын кертыт. 

[[File:Winslow Homer 001.jpg|thumb|300px|1864 ий. Крокет модмаш]]
== Эртымгорно ==
XIII курымышто францийысе кресаньык-влак вольыкым кÿтымö годым кÿтÿчö тоя дене пайдаланен тыгай модмашым эртареныт. Но шагал кö тиде модмаш нерген пален. XVII курымышто гына крокет модмаш [[Ирландий]]ыште угыч шочын. Джон Джакс лÿман айдеме крокетлан икымше чöгытым да шарым ыштен. Кÿчык жапыште у модмаш [[Кугу Британий|Великобританийыште]] да колоний-влакыште шарлен. Эше икмыняр ий эртымек поян пöртыштö гына огыл, уремыштат, йоча-влак чöгыт дене шарым поктылаш тÿҥальыч. Клуб-влак чоҥалтыныт, кеч кöат тушко пурен кертын. Эн кугу клублан [[Уимблдон]]ысе ушем  шотлалтын. Модмашым Кугыжа-влакын спортышт лÿмдаш тÿналыныт. Уло Великобританийлан крокет келшен. Газет-влак кажне номерыште тудын нерген [[репортаж]]ым савыктылыныт. 
[[File:Croquetplayers.jpg|thumb|Кугу Британий Ушымо Кугыжанышын командыже]]
Лу ий модмашлан темын, да тудым мондаш тÿналыч. Молан манаш гын, тиде жапыште [[теннис]] шочын. 
Но содыги крокет илен лектын. [[1900]] да [[1904]] ийлаште крокет [[Олимпий модмаш-влак|Олимпиадын]] программышкыже пуртеныт.  А 14-ше гыч 26 ий жапыште 120 калык-влак кокласе турнир эртен. Калыкыште модмаш угыч пагалымашым сулен. Лач [[АУШ|Америке]] гына вараш кодын. Бостон олаште крокетым арака йÿымö чер дене ик тöр шогалтеныт. Но 20 идалыкыште [[Голливуд]]ысö [[актер]], [[режиссер]], [[продюсер]]-влак кажне кастене пу чöгытым кидыш налын шар шамычым поктылыныт. 
[[Кокымшо Тӱнямбалсе Сар]] модмашын шарлымашыжым изиш темдалын. Но пленыш логалше нерген Калык-влак кокласе конвеций почеш, модмашым концлагерьыш колташ лиеш ыле. Англичан шамыч пленыш логалше йолташ-влаклан крокет шарыш документым да оксам оптеныт. Плен гыч куржашлан йöн лийын. 
Сар деч вара крокет модмаш угыч шочын, манаш лиеш. Самырык-влак школлаште, [[колледж]]лаште, [[университет]]лаште модыныт. Тунемме программышкат крокет пурен. 
Тачысе кечын [[Европо|Европышто]], [[Йӱдвел Америке|Америкыште]] [[Австралий]]ыште крокетым [[гольф]] да [[теннис]] семынак пагалат. Английыште гына крокет дене 400 утла клуб почылтын. 
Кажне ийын Тÿнямбалсе крокет федераций 100 утла турнирым эртара. 
== Крокет Российыште ==
[[Россий]]шке крокет Англий гыч толын. Тÿвыра пашаеҥ шамыч, да аристократ-влак модмашым чот пагаленыт. Руш Кугыжан ешыже, [[Федор Шаляпин]], Анна Павлова, крокет мастарлан шотлатыныт. Серызе-влак [[Максим Горький]] ден [[Герберт Уэллс]]  эре ваш-ваш таҥасеныт. [[Кремль]]ысе эмлызе-влак крокет модмаш дене политик-влакым эмленыт. Вет тиде спортодмаш суставым пеҥгыдемда, шÿмышкö тыныслыкым пурта. [[Вÿр]]ыш адреналин логалме дене айдеме куана.
Чаманен каласаш логалеш [[СССР]]ыште крокет кугу пагалымашым сулен огыл. Кеч [[Санкт-Петербург]] олаште Регионгокласе Крокет Федераций почылтын гынат, тудо спортфедерацийлан ок шотлалт. Российште крокет спорт радамыш ок пуро. Тудым спорт тӱрлык реестрышкат пуртен огытыл.

[[ru:Крокет]]
[[cs:Kroket]]
[[da:Kroket]]
[[de:Croquet]]
[[en:Croquet]]
[[eo:Kroketo]]
[[es:Croquet]]
[[et:Kroket]]
[[fi:Kroketti]]
[[fr:Croquet]]
[[it:Croquet]]
[[ja:クロッケー]]
[[ko:크로케]]
[[pt:Croquet]]
[[sr:Крокет]]
