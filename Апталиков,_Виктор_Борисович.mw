{{Палыме еҥ
 |лӱм                 = Виктор Борисович Апталиков
 |оригинал лӱм        = Виктор Апталиков, Aptalik
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = 
 |тыршымаш алан       = [[актёр]], [[мурызо]], [[семмастар]], аранжировщик, [[продюсер]]
 |шочын               = 13.01.1984
 |шочмо вер           = [[РСФСР]], [[Марий АССР]], [[Йошкар-Ола]]
 |гражданство         = {{флагификаций|Совет Ушем}} <br /> {{флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = 
 |сайт                = 
 |Commons             = 
}}

'''Виктор Борисович Апталиков''' (Виктор Апталиков, Aptalik) ({{Шочын|1984|01|13}}, [[РСФСР]], [[Марий АССР]], [[Йошкар-Ола]]) — [[марий]] [[актёр]], [[мурызо]], [[семмастар]], аранжировщик, [[продюсер]].

== Илыш корныжо ==
Виктор Апталиков [[1984]] ийын [[13 шорыкйол|шорыкйол тылзын 13-шо кечынже]] [[Йошкар-Ола]]ште шочын. 1-ше гыч 9-ше класс марте Йошкар-Оласе 18-ше №-ан школышто (кызыт Бауманский лицей) тунемын. Ангелина ден Сергей Речкинмытын вуйлатыме "Узоры" йоча образцовый ансамбльыш мураш коштын. 10-11 класслаште 27-ше №-ан школышто шинчымашым поген. Школ деч вара [[И.С.Палантай лӱмеш тӱвыра да сымыктыш колледж]]ыште вокальный отделенийыште Марий Элын Калык артистше [[Ромашкин, Владимир Фёдорович|Владимир Ромашкинын]] классыштыже тунемын. Шинчымашым келгемдаш манын, 2005 ийыште Моско оласе ГИТИС-н музыкальный театр факультетышкыже пура. 2008-2013 ийла - Москонцертын артистше. Тушто пашам ыштыме ийлаште Москошто эртаралтше ятыр кугу кӱкшытан концертыште руш да йот йылмыла дене романсым, Совет пагытысе семмастар-влакын мурыштым йоҥгалтарен. Тылеч посна шуко йот элым ужын коштын: Чехий, Польша, Германий, Турций да молат. Польшысо Карпач олаште, Литвасе Вильнюс олаште лауреат лӱмым сулен. [[М. Шкетан лӱмеш Марий кугыжаныш драме театр]]ыште "Юмынӱдыр" мюзиклыште Салийын рольжым чоҥен, [[Марий Эл Республикысе йоча да самырык-влаклан театр-рÿдер]]ыште "Синяя птица" спектакльыште модеш. Тыгак 2014 ийыште [[Ял ӱмбалне мужыр йӱксӧ|«Ял ӱмбалне мужыр йӱксӧ»]] кинофильмыште Санун рольжым модаш ӱшаненыт. Калыкыште [[Павлов, Василий Николаевич|Василий Павловын]] йоҥгалтарыме "Кузе мый тыйым йӧратем" мурыж дене палыме. Кызыт Марий Элыште эртаралтше тӱрлӧ концертлаште да мероприятийлаште калыкым сылне мурыжо-влак дене куандара. Палемдыман: тудо академический муро деч изиш кораҥын, современный эстрадный муро-влакым воза, рэпымат лудеш. Тудын репертуарышкыже "Кузе мый тыйым йӧратем", "Шӱм теҥызем", "Тый улат мыланем", "Йӧраталме таҥем" (Надежда Пашкина дене пырля), "Йӧратымаш ила", "Кычалам моторем", "Чонемлан шокшо", "Шошо" (Вадим Протасов дене пырля), "Нелеш ит нал", "Келшена, ныжылем" муро-влак пурат. Шкежым семмастар да аранжировщик семын терга, моло-влакланат семым да аранжировкым воза.

[[Категорий:Марий актёр-влак]]
[[Категорий:Марий мурызо-влак]]
[[Категорий:Марий семмастар-влак]]
