{{Кылме}}

'''27 кылме''' (27 ноябрь) — григориан кечышот почеш идалыкын 331-ше кече (кужемдыме ийлаште — 332-шо) . Идалык пытыме марте 34 кече кодеш.

== Пайрем да памятный дате-влак ==
[[27 Кылме|Кылме тылзын 27 кечынже]] теҥыз пехотын пайремже палемдалтеш.

== Лӱмгече ==
Кылме тылзын 27 кечынже Александр, Алексей, Анна, Аристарх, Василий, Виктор, Гаврила, Григорий, Дмитрий, Михаил, Николай, Пётр, Сергей, Фёдор, Филипп да Иосиф–влакын лӱм кечышт. 

== Событий-влак ==
''Тугак ончо: [[:Категорий:Кылме тылзын 27 кечысе событий-влак]]''

== Шочыныт ==
''Тугак ончо: [[:Категорий:Кылме тылзын 27 кечынже шочшо-влак]]''
[[1938]] — '''Рыбакова, Галина Сергеевна''', тазалык аралтыш пашаеҥ, Марий республикын сулло эмлызыже. Угарманысе мединститутым тунем лекмек, Йошкар-Оласе 3-шо №-ан поликлиникыште терапевтлан тыршаш тӱҥалын. 5 ий Совет Ушем кӱшыл погынын депутатше лийын. Суапле пашажлан ятыр чап танык дене палемдалтын. 
[[1939]] — '''Котов, Михаил Михайлович''', [[Мордва]] кундемын эргыже, ялозанлык пашаеҥ, Марий республикын сулло шанчыеҥже. Марий кугыжаныш техник университетыште чодыра озанлык факультетын деканже лийын. Ял озанлык шанче кандидат. Академик.
[[1957]] — '''Гаврилова, Светлана Васильевна''' тӱвыра пашаеҥ шочын. Шкеже тудо [[Провой кундем]] Пӱнчылӱвал ял гыч. Паша корныжо районысо тӱвыра пӧлка дене кылдалтын, тушто тудо мурызо семынат шуаралтеш. Тыгак Светлана Васильевна уста тӱрлызӧ семын палыме. Мер пашаштат кугу пагалымашым сулен. 
[[1962]] — '''Семёнова, Лидия Васильевна''' [[Марий Эл]]ын сулло [[журналист]]ше. Тудо Морко район Шеҥше селаште шочын-кушкын. Ятыр ий «Кугарня» газет редакцийыштат тыршен, но [[2004]]-ше ийыште «Ямде лий» газет редакцийышке уэш пӧртылын да вуйлатыше сомыллан пижын. 
[[1963]] — '''Мосунов, Михаил Юрьевич''', кумдан палыме артист, [[Марий Эл Республикын Калык артистше]]. Музык дек 21 ияш улмыж годым шӱмаҥын. [[1998]]-ше ийыште [[Марий кугыжаныш филармоний]]ын солистше лийын. «Песня России» конкурсышто лауреат лӱм дене палемдалтын да [[2002]]-шо ийыште Москваште эртаралтше «Виктория» салтак-влак муро конкурсышто гран-прим сеҥен налын. 

== Коленыт ==
''Тугак ончо: [[:Категорий:Кылме тылзын 27 кечынже колышо-влак]]''
* [[1978]] — [[Александров, Александр Михайлович|Александр Александров]], [[марий]] [[серызе]], [[почеламутчо]], [[шанче кандидат|филологий шанче кандидат]] (1972).

== Калык пале ==

{{commonscat|27 November}}

[[Категорий:27 кылме]]
