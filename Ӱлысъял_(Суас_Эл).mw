{{Категорий:Шӧраш}}
Шочмо ялем.
Мыйын шочмо ялемын лӱмжӧ – Улисьял. Тудо курыкан верыште шинча. Пеш кугу огыл, йырым-йыр пушеҥге-влак кушкыт. Кажне сурт ончылно палисадник уло. Кеҥеж еда пеледыш туге пеледеш, ончен шерет ок тем. Суртпече-влак сӧрал да чатка улыт. Южо пӧрт сергалам ончалат, да чылт кеҥежым пеледышан олыкышто улметла чучын колта.
Ял воктене – памашан корем. Вӱдшӧ ший гай яндар, ару. Кажне эртен кайыше еҥ тушан шогалде да вӱдшым тамлыде ок чыте. Чодыран ялна йыр пеледыш-влак пеледалтыт. Нуно пуйто шонанпылын тӱсшым поген налыныт. Ял мучашлаште пасу-влак шарлен кият. Шыжым нуно шӧртньӧ тӱсым налыныт.
Ял кӧргынам у кевыт, каныме пӧрт, йочасад да школ сӧрастарат. Нунын йырвашышт тӱрлӧ пеледыш-влак волгалт кушкыт. Ялысе юж яндар лийже манын, еҥ-влак изи пушеҥге-влакым шындат. Улисьял ялышкына шуко кайык илаш толеш. Нуно сылне мурыштым куандарен шергылтарат.
Мый шочмо верем дене кугешнем. Тыгай ялым нигуштат ом му. Шочмо вер-шӧрна, ялна – эреак шӱмыштына!
