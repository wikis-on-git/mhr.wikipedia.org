{{Идым}}

'''25 идым''' (25 сентябрь) — [[григориан кечышот]] почеш идалыкын 268-ше (кужемдыме ийлаште — 269-ше) кечыже. Идалык пытыме марте 97 кече кодеш.

== Пайрем да памятный дате-влак ==

== Лӱмгече ==
* Идым тылзын коло визымше кечынже шке лӱмгечыштым Семён да Юлиан-влак палемдат.

== Событий-влак ==
''Тугак ончо: [[:Категорий:Идым тылзын 25 кечысе событий-влак]]''
* [[1763]] — Екатерина Кокымшо кугыжан кӱштыкшö почеш Павловский госпитальым почмо: тиде Российыштына икымше кугу эмлымвер лийын.
* [[1818]] — шымлызе Джеймс Бланделл ик [[айдеме]] деч весылан [[вӱр]]ым кусарен. Тиде икымше тыгай эксперимент лийын.
* [[1945]] — Василий Романюк [[парашют спорт|парашют]] дене эн кӱшыч тöрштен: 12 километр наре тудо парашют деч посна чоҥештен, мланде марте ик километр кодмек гына парашютшым шупшылын.
* [[2002]] — [[Иркутск вел]]ыште мландӱмбак мокточ кугу метеорит камвозын, но тудо южыштак йӱлен пытен. 

== Шочыныт ==
''Тугак ончо: [[:Категорий:Идым тылзын 25 кечынже шочшо-влак]]''
* [[1920]] — [[Ялмарий Йыван]], [[марий]] [[серызе]], [[журналист]], [[драматург]], [[туныктышо]], [[1941]]–[[1945]] ийласе [[Кугу Ачамланде сар]]ын участникше.
* [[1939]] — Анатолий Александрович Ширнин, скульптор, Россий Федерацийын сулло сӱретчыже. Ончыч Анатолий Александрович Россий Федерацийысе сӱретсымыктыш фондын Марий пӧлкаштыже шуаралтын. Йошкар-Олаште да ятыр моло олалаште чапкӱ, монумент-влак лач тудын проектше почеш чоҥалтыныт. Мутлан, рӱдӧ олаштына тудо «В космос» фонтаным чоҥен. Тыгак тудо шуко сӱретын, портретын да медальын авторжо. [[Олык Ипай лӱмеш кугыжаныш премийын лауреатше]].
* [[1947]] — [[Шапкин, Виталий Владимирович]], кумдан палыме артист-музыкант, Россий Федерацийын сулло артистше. [[Шернур кундем]] Тумерсолаште шочын-кушкын. Паша корныжо Йошкар-Оласе театрын оркестрже, сем училищ да 1-ше №-ан школ-интернат дене кылдалтын. Кугу чапым уста музыкант [[шиялтыш]] дене тӱнямбалсе, руш да марий классик произведений-влакым шоктымыж дене сулен. Марий семмастар-влак тудлан 60 утла произведенийым возеныт. Олык Ипай лӱмеш марий комсомол, республикысе кугыжаныш премий-влакын лауреатше. 
* [[1957]] — Иван Дмитриевич Беляев муниципал да мер пашаеҥ. [[У Роҥго кундем]] Кадам ялыште шочын. Ончычсо паша корныжо Йошкар-Оласе механик завод дене кылдалтын. 1984-ше ий гыч Семёновскысо ял ушем исполкомын вуйлатышыжлан тыршаш тӱҥалын, 5 ий администрацийымат вуйлатен. 9 ий ончыч Йошкар-Оласе погынын депутатше лийын. Суапле пашажлан чап танык дене палемдалтын.
* [[1959]] — Михаил Иванович Кудряшов, редакций пашаеҥ, [[серызе]], [[Марий Эл тӱвыран сулло пашаеҥже]]. Уста [[журналист]] «У сем» журнал редакцийыште пашам ышта, 11 ий вуйлатышыже улеш. Ятыр книган авторжо, кудышт кокла гыч «Юзо пасу», «Илыш пӧрдемыште», «Орлыкан пуйырымаш» книгаже-влакым палемдаш лиеш. Икмыняр пьесыже почеш шочмо [[Курыкмарий кундем]]ысе драмтеатр спектакльымат шынден. 

== Коленыт ==
''Тугак ончо: [[:Категорий:Идым тылзын 25 кечынже колышо-влак]]''
* [[1938]] — [[Исаев, Чапай Исаевич|Эсай Чапай]], [[серызе]], [[журналист]], [[кусарыше]].

== Калык пале ==
'''Артамонын кечыже.''' Тиде кече деч вара кишке-влак телылан ямдылалтыт. Сонарзе-влакат Артамонын кечыжым чон вургыж вученыт: вет тиде кечын кеч ик мераҥым лӱет гын, идалык мучко сонарлаш куштылго лиеш. 

{{commonscat|25 September}}

[[Категорий:25 идым]]
