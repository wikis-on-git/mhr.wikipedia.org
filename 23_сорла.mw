{{Сорла}}
'''23 Сорла''' — [[григориан кечышот]] почеш идалыкын 235-ше (кужемдыме ийлаште 236) кечыже. Идалык пытыме марте 130 кече кодеш.
== Пайрем-влак ==

== Лӱмгече ==
* Сорла тылзын коло кумшо кечынже Лаврентий, Роман – влакын лум кечышт.
== Мо лийын ==
''Тыгак ончо: [[:Категорий:23 Сорла Мо лийын]]''
* Руш спортсмен Онисим Панкратов [[Харбин]] олаште шке велопробегшым мучашлен.
* 1935-ше ийыште [[Кремль]] вуйысо кок вуян арсланым Йошкар шӱдырлан вашталтеныт.
* 1939-ше ийыште [[Совет Ушем]] да [[Германий]] икте-весе ӱмбак ынышт керылт манын  Молотов ден Рибентроп вашкелшыкым пеҥгыдемденыт.
== Кӧ шочын ==
''Тыгак ончо: [[:Категорий:23 Сорла Кӧ шочын]]''
* [[1920]] — Степан Прокопьевич Булыгин, партий да печать пашаеҥ. Шкеже [[У Торъял кундем]]ысе [[Шуймучаш]] ял гыч. Ончыч [[Куженер кундем]]ысе «Ӱжара» газет редакторлан тыршен, вара райсовет исполкомын вуйлатышыжлан, КПСС райкомын икымше секретарьжылан ыштен. Журналист семын шкенжым «Марий коммуна» газет редакцийыште терген. Эн кугу кӱкшытшӧ - Республикысе печать кучемын вуйлатыме жапше. Тыгодымак тудо кӱшыл погынын депутатше лийын. 
* [[1925]] — Михаил Григорьевич Байков, туныктышо, печать да партий пашаеҥ, Марий республикын да Россий Федерацийын сулло / тӱвыра пашаеҥже. [[Поранча кундем]]ысе Памашъял гыч. Тудын гын паша корныжо ончыч школышто тӱҥалын, вара «Коммунар» Шернур райгазетын редакторжо лийын. Тудымат паша корныжо «Марий коммуна» газет редакцийыш конден – тыштат тудо редактор лийын. Марий республик кӱшыл погынын депутатше, президиум вуйлатышын алмаштышыже лийын. 
* [[1931]] — Борис Михайлович Смоленцев, ял озанлык пашаеҥ, Марий республикын сулло зоотехникше. [[Шернур кундем]]ыште шочын. Уло паша ӱмыржӧ колхозла да совхозла дене кылдалтын. «Аврора» колхоз вуйлатышылан, «За мир» колхозын зоотехникшылан тыршен. Вара Медведево кундемысе «Большевик» совхозышко куснен, умбакыже 30 ий утла «Нива» совхоз вуйлатышылан пашам ыштен. Суапле пашажлан Йошкар Знамя Паша орден дене палемдалтын. 
* [[1953]] — Вера Васильевна Тукманова, администраций пашаеҥ. Шкеже [[Курыкмарий кундем]] [[Коротни]] ял гыч. [[Йошкар-Ола]]се округ администрацийын Семёновкысо кучем вуйлатышылан тудо 2001-ше ий гыч тырша. 
* [[1963]] — Александр Варсонофьевич Павлов, мер пашаеҥ да амалкалче палемда. Шочын-кушкын тудо [[Килемар кундем]] Алёшкино ялыште. [[Арда|Ардысе]] сельпо ушем вуйлатышылан тудо ынде ятыр ий шога. Мер пашаштат кугу пагалымашым сулен: 8-ше марий погыныш делегат лийын. 
* [[1979]] — [[Валентина Александровна Квасова]], [[спорт]]сменка, [[Россий спорт мастер]], [[Калык-влак кокласе кӱкшытан спорт мастер]] (1998). Марий ӱдыр [[Маскасола кундем]] [[Юбилейный]] посёлкышто шочын. 16 ияш годымжак тудо [[эрыкан кучедалмаш]] деке шӱмаҥын. Юниор-влак кокласе танасымаште гын Россий, Европын да тӱнямбалсе чемпионка лӱмым сулен. 2001-ше ийыште Россий чемпионатын ший призёржо лийын. 
== Кӧ колен ==
''Тыгак ончо: [[:Категорий:23 Сорла Кӧ колен]]''

== Калык пале ==
'''Лаврентийын кечыже'''. Ожно калык тура [[кечывал]] жапыште [[эҥер]] да [[ер]] серышке лектын, вӱдым ончен: вӱд ласкан йога гын, шушаш [[шыже]] ласка лиеш. [[Игече]] шокшо да кукшо гын, август мучаште да шыже тӱҥалтыште [[кол]] сайын чӱҥгаш тӱҥалеш маныныт. 
{{commonscat|23 August}}

[[Категорий:23 Сорла]]
