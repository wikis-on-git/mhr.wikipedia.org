{{Кылме}}
'''13 Кылме''' — [[григориан кечышот]] почеш идалыкын 317-ше (кужемдыме ийлаште 318) кечыже. Идалык пытыме марте 48 кече кодеш.
== Пайрем-влак ==
* Россий Федерацийын Сарзе вийысе радиаций, химий да биологий аралалтмаш войскан кечыже палемдалтеш. 
* Сокыр-влакын тӱнямбал кечышт.

== Лӱмгече ==
Кылме тылзын латкумшо кечынже Йыван, Никодим, Всеволод, Герман, Кузьма, Роман, Степан, Артемий, Николай да Станислав – влакын лӱм кечышт. 
== Мо лийын ==
''Тыгак ончо: [[:Категорий:13 Кылме Мо лийын]]''
* [[1758]] ий — Сеченов лÿмеш икымше медицин институтым почмо.
* [[1872]] ий — Лев Николаевич Толстойын чумырымо «Азбука» книгаже ош тÿням ужын. 
* [[1921]] ий — Евгений Вахтангов лÿмеш кугыжаныш театрым почмо.

== Кӧ шочын ==
''Тыгак ончо: [[:Категорий:13 Кылме Кӧ шочын]]''

* [[1931]] ий — Римма Арсентьевна Руссина, Марий республикын калык артисткыже. Оршанка кундем Тошто крешын ялыште кресаньык ешеш шочын. 1945-ше ийыште шымияш школым тунемын пытарымеке, фельдер-акушер школышко тунемаш пурен. Окса чӱдылыклан кӧра, тунеммашым кодаш логалын. 1949-ше ий гыч 1954-ше ийыште Ленинградыште Островский лӱмеш театр институтысо марий студийыште тунемын. Шинчымашым погымеке, Шкетан лӱмеш кугыжаныш театрышке пашам ышташ толын. Икымше рольжо «Тумер ялын мурыжо» комедийыште Люба лийын. А «Корнывожышто» спектальыште Павлинам модмыжо годым, режиссер-влак тудым талантан актриса семын акленыт. «Мӱкш отарыште» Клавийын рольжым моткоч устан модын. 35 ий тыршыме жапыште 100 утла рольым чоҥен: кӧргӧ виян ӱдырамашымат, начар койышанымат, лӱдшымат, мыскарачымат. 
* [[1950]] ий — Сергей Станиславович Костров, кугыжаныш пашаеҥ. Йошкар-Олаште шочын. Ончычсо паша корныжо тӱрлӧ ушемла дене кылдалтын. 1995-1998-ше ийлаште Марий Эл виктер вуйлатышын службыштыжо пашам ыштен. А 2001-ше ий гыч Марий Эл виктер вуйлатышын икымше алмаштышыжын службыштыжо тыршаш тӱҥалын.   
* [[1971]] ий — Сергей Геннадьевич Игнатьев, спортсмен. Юлсер олаште шочын-кушкын. 14 ияш годымжак тудо дзюдо деке кумылаҥын. Юниор-влак кокласе таҥасымаште Совет Ушем чемпион лӱмым сулен. Россий чемпионатын той призёржо. Сумо дене Российын икымше чемпионжо. Спорт мастер.
== Кӧ колен ==
''Тыгак ончо: [[:Категорий:13 Кылме Кӧ колен]]''

== Калык пале ==
Спиридон да Никодим-влакын пайремышт. Тиде кечын чывым руалыныт: тÿрлö кочкышым ямдыленыт. Сонарзе-влак гын ешыштым мераҥ шыл дене сийленыт. 
{{commonscat|13 November}}

[[Категорий:13 Кылме]]
