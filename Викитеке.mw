[[Файл:Wikisource-logo.svg|150px|right|Wikisource логотип]]
Виките́ке ({{lang-en|Wikisource}}) — эрыкан книгагудо — «Викимедиа» коммерцдыме фондын проектше. Яра шарлыше, тӱрлӧ йылме дене возалтше текст-влакым ик вере погашлан негызлалтын. Проект шке пашажым [[20 Пеледыш]] [[2003]] ийыште тӱҥалын. http://www.wikisource.org интернет-адрес дене верланен. Сервер-влак [[Майами]] олаште верланеныт. «Викитеке» мут мучаш «библиотека» мутын мучашыжым налын; савыкталтше книга, журнал, газет-влакым арален кодымо вер семын Викитекым аклаш лиеш.

==Правам аралымаш==
: ''Тӱҥ статья (рушла): [[:s:Викитека:Авторские права|Викитека: Авторские права]]''

Кеч-могай возымашым Викитекыш вераҥдаш огеш лий. США-се да Флорида сайтысе тӧртык-влак почеш тиде текстым кеч кӧ кучылт кертшаш, тыгакак Россий Федерацийысе тӧртык-влак почеш нине текст-влак эрыкан лийшаш улыт. Автор-права шотышто Викитеке шке тӱткын эскера.
==Мом Викитекыште савыктыман==
# Автор-влак ончыч шке текстыштым савыктеныт гын веле. Викитекыште тыршыше-влакын возымыштым Викитекышке савыктыман огыл.
# Оригинал текст гыч кусарымашым. Кусарыше семын Викитекыште тыршыше-влакат лийын кертыт.
# Уло калык кӱкшытан але кугыжаныш кӱкшытан историй документ-влакым
# Викитекыште савыктыме автор-влакын произведений спискыштым.

Тыгак, тиддеч ончыч савыктыме публикаций гыч иктаж-могай ужашым савыкташ лиеш:
# Математик данныйым, формулым, таблицым. 
# Программе-влакын тӱҥалтыш кодшым. 
# Статистик иктешлымашым (сайлымаш иктешлымашым, мутлан).
==Марий Викитеке==
[[Марий йылме|Марла]] возымо икымше текстым Викитекышке [[2013]] ий тӱҥалтышыште савыктыме. Тиде [[Чавайн, Сергей Григорьевич|Чавайнын]] «Ото» [[почеламут]]шо лийын. http://www.wikisource.org порталыште марий йылме дене [[Special:Statistics|{{PAGESINCATEGORY:Meadow Mari}}]] лаштык уло. Но ик лаштык - кажне гана ик произведенийлан ок шотлалт. Кужу произведений-влакым, мутлан, Чавайнын [[Элнет (роман)|«Элнет»]] романжым икмыняр ужашлан шелме. Кажне ужаш - посна лаштыкыште. Тыге лудашат йӧнанрак, савыкташат куштылгырак. Марий Викитекыште текст-влакым вераҥдыме годым кажне текстшым «Meadow Mari» категорийыш пуртыман.
{{Навигаций
|Теме         = Викитеке
|Портал = 
|Викимутер = 
|Викитунемкнага =
|Викицитатник = 
|Викитеке =Category:Meadow Mari
|Викиклат = Category:Wikisource
|Метавики =Wikisource
|Проект =
}}

[[Категорий:Викимедиа проект-влак]]
[[Категорий:Кнагагудо-влак]]
[[Категорий:Вики-проект-влак]]
