{{Кылме}}
'''18 Кылме''' — [[григориан кечышот]] почеш идалыкын 322-шо (кужемдыме ийлаште 323) кечыже. Идалык пытыме марте 43 кече кодеш.
== Пайрем-влак ==
* [[Йӱштӧ Кугыза]]н шочмо кечыже. Вет лач ты кече тудын шочмо Великий Устюг олашке [[теле]] толмо кече семын палемдалтеш.
* Корно туткарыште ӱмыр лугыч лийше-влакым шарныме кече палемдалтеш.

== Лӱмгече ==
Кылме тылзын латкандашыме кечынже Галактион, Григорий, Иона, Анелия да Роман – влакын лӱм кечышт.
== Мо лийын ==
''Тыгак ончо: [[:Категорий:18 Кылме Мо лийын]]''
* [[1775]] ий — Российым 50 губернийлан шеледеныт.
* [[1842]] ий — Санкт-Петербург олаште икымше кÿварым чоҥымо нерген кÿштыкым луктыныт. 
* [[1917]] ий — Моско да российын митрополитшылан Тихон шогалын.
* [[1971]] ий — «Intel» компаний икымше микропроцессорым луктын.
===Марий тӱняште===
* [[1991]] ий — [[Марий самырык театр]]ыште икымше спектакльым модын ончыктеныт. Сергей Николаевын «Айвика» драмыже почеш спектакль лийын. 
== Кӧ шочын ==
''Тыгак ончо: [[:Категорий:18 Кылме Кӧ шочын]]''

* [[1975]] ий — Сергей Михайлович Малинин, семлызе, [[Олык Ипай лӱмеш кугыжаныш премий]]ын лауреатше. Палантай лӱмеш сем училищыште тунемын. Вара уш – акылжым Озаҥ оласе консерваторийыште пойдарен. Тыгак Парижыште кӱшыл школышто тунемын. 1999-ше ий гыч Озаҥ оласе кугыжаныш консерваторийын аспирантше. Чолга марий рвезе шке мастарлыкшым Йошкар–Олаште, Озаҥыште, Парижыште гына огыл, Италийыште, Москошто, Ижевскыште, Чебоксарыште да моло олалаште ончыктен. Пианист-влак конкурсын лауреатше.
* [[1937]] ий — Евгений Фёдорович Петрусевич, машина чоҥышо специалист, Россий Федерацийын сулло машина чоҥышыжо. Моско олаште шочын. Сар тӱҥалме годым Йошкар-олашке эвакуироватлалтыныт. Шинчымашым Евгений Фёдорович рӱдолаштынак поген да ятыр ий машина чоҥышо заводышто инженерлан, лабораторий вуйлатышылан ыштен. Тале рационализаторым 1985-ше ийыште «Знак Почёта» орден дене палемденыт.
* [[1922]] ий — Михаил Алексеевич Дружинин, Кугу Ачаэл Сарын талешкыже. Курыкмарий кундемыште шочын. Касвел фронтышто сапёр-влак взводын командирже лийын. Лӱддымылыкым, патырлыкым ончыктымыжлын кок «Йошкар Шӱдыр» орден дене палемдалтын. Армий гыч пӧртылмекше шочмо олаштыже инженерлан ыштен.  
* [[1985]] ий — Василий Якимов, мурызо, гармоньчо.
== Кӧ колен ==
''Тыгак ончо: [[:Категорий:18 Кылме Кӧ колен]]''

== Калык пале ==
Ионын кечыже. Самырык ÿдыръеҥ-влаклан Юмо деч сай пöръеҥым вашлияш йодыныт. Тыгай йÿлам шуктеныт: эрден эрак тÿвак лектын, пöрт йыр тыгыде оксам кышкеныт. 
{{commonscat|18 November}}

[[Категорий:18 Кылме]]
