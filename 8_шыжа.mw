{{Шыжа}}
'''8 Шыжа''' — [[григориан кечышот]] почеш идалыкын 281-ше (кужемдыме ийлаште 282) кечыже. Идалык пытыме марте 84 кече кодеш.
== Пайрем-влак ==
{{Флагификаций|Россий}} — Вӱд ӱмбалсе, вӱд йымалсе да южысо пуш/корабль-влакын командирыштын пайремышт палемдалтеш. 

== Лӱмгече ==
Шыжа тылзын кандашымше кечынже шке лӱмкгечыштым Сергей-влак палемдат.
== Мо лийын ==
''Тыгак ончо: [[:Категорий:8 Шыжа Мо лийын]]''
* [[1886]] ий — [[У Роҥго кундем]]ысе [[Кельмаксола]] школым почмо.
* [[1906]] ий —-шо ийыште Лев Толстой Нобель премийым налаш тореш лийын.
* [[1946]] ий — [[УАШ]] (США) гыч Перси Спенсер икымше микроволнан коҥгам ыштымылан патентым налын.
* [[1967]] ий — Кугу Британийыште руль воктек шичше машинавӱдышын вӱрыштыжо алкоголь улмым тергаш манын законым илышыш пуртеныт. 
* [[1970]] ий — [[Александр Солженицын]]лан [[Нобель премий]]ым кучыктеныт. 
== Кӧ шочын ==
''Тыгак ончо: [[:Категорий:8 Шыжа Кӧ шочын]]''
* [[1938]] ий — Леонид Павлович Глушков, [[спорт]]смен, тренер, Марий республик капкультурын сулло пашаеҥже. Шочын [[Кужэҥер кундем]] [[Памашнур]] ялыште. Шинчымашым Марий кугыжаныш педагогик институтышто поген. Паша корныжо [[Пошкырт Эл]]ыште тӱҥалын. Вара [[Озаҥ]] оласе оборона предприятийште пашам ыштен, ты годымак тренер сомылым шуктен. 1962-шо ийыште шке шочмо верышкыже пöртылын. Спортышто шкенжым кугурак тренер семын ончыктен. 1990-ше ий гыч капкультур, спорт да туризм министерствыште министрын алмаштыже лийын. Тыгак Леонид Павлович Озаҥысе «Стрела» футбол командыште модын.
* [[1946]] ий — Юрий Александрович Ширнин, туныктыш да шанче пашеҥ, Марий Элын сулло шанче пашаеҥже. [[Липецк велыште]] шочын. Шинчымашым Горький лӱмеш институтышто поген. Паша корныжо студент пагытыштак тӱҥалын. Новолипецк металлург комбинатыште слесарьлан пашам ыштен. Тунем пытармек, паша корныжым ты тунемме тӧнеж денак кылда. Кугурак туныктышо деч тӱҥалын кафедра вуйлатыше марте шуын. 160 утла шанче пашан авторжо. Техник шанче доктор. Профессор.
* [[1950]] ий — [[Евгений Герасимович Яранов]], Россий Федерацийын сулло сӱретчыже. Ончыкылык профессийжым ойырен налмек, Йошкар Оласе художественный училищыште уш - акылжым пойдарен. Армий гыч толмеке, тысе школыштак туныктышылан пашам ыштен. Евгений Герасимович тӱрлӧ жанрыштат сӱретла: пейзаж, портрет. Калыклан «Фотография на партбилет» сӱрет деч вара палыме лийын. 
== Кӧ колен ==
''Тыгак ончо: [[:Категорий:8 Шыжа Кӧ колен]]''

== Калык пале ==
'''Сергейын кечыже'''. Поснак тиде кечын Сергий Радонежскийым порын шарналтеныт. Тудын деч тазалыкым да серлагышым йодын кумалыныт. Кресаньык-влак йыраныште кодшо ковыштам руэн пуртеныт, тыгак чыве вутам телылан ямдыленыт. 
{{commonscat|8 October}}

[[Категорий:8 Шыжа]]
