<div style="float:right; text-align:center;">
[[Файл:Advokat, Engelsk advokatdräkt, Nordisk familjebok.png|120px]][[Файл:Advokat, Fransk advokatdräkt, Nordisk familjebok.png|120px]]
</div>
'''Адвокат''' ({{lang-la|advocatus}} — {{lang-la|advoco}} деч — ӱжам) — [[физический лица]], кудын сомылышко юридический могырым калыклан (посна енлан тыгак гражданстве деч посна элыште илыше енлан) полышым пуымаш, тыгак судыштат енын праважым аралымаш. Адвоктаура профессий семын акрет годсек палыме.

Российыште адвокат - правовой йодыш дене кылдалтше йодыш-влаклан полышым пуышо профессионал каҥашеҥ ( советник). Адвокат профессий эрыкан профессий тӱшкашке пура (тыгак эрыкан [[журналист]], шкевуя практикым эртарыше эмлызе-влак тиде тӱшкаш пурат). 

== Адвокат [[Акрет Рим]]ыште ==
Икымше адвокат-влак Акрет Римыште лектыныт. Кумдан палыме руш юрист Е.В.Васьковскийын ойлымыж почеш Римыште икымше адвокатлан патрон-влак шотлалтыныт. Нунын сомылыштышт кок профессий ончыкталтын: юрисконсульт да адвокат. Акрет Римын республикысе пагыт годым адвокатура эрыкан профессий лийын да нимогай ушем чуымрген огыл. Профессионал еҥын правам аралыше-влакын корпорацийышт Акрет Римын Империй пагыт годым мемнан эра деч ончыч чумырген. Адвокат- влакын корпорацийышке тыгай йӧн дене логалаш лийын: эн ончычак мартикул манме лумын келыштарыме спискыш шке лумым да окса парыш кугыт нерген данныйым пуртыман вара право дене экзаменым кучыман. Чыла тиде процедурым эртымеке корпорацийыш логалаш лийын. Акрет Римыште Империйысе пагыт годым чумыргышо профессионал адвокатура классический сынан лийын. Кызытсе жап мартеат южо элын адвокатура системыже Акрет Римысе адвокатурын палыжым нумалеш. 

== [[Россий]]ыште ==
Акрет Русьышто шуко курым адвокатура виян кертын огыл, молан манаш гын, тортыкым пудыртышо еным Юмын суд почеш судитленыт, а Юмын судшо лачак истец да вашмутым пуышо ответчикын мийымыжымат ситышылан шотлен<ref>[https://legal.ua/ru/press-centr/sentyabr-2020/kakie-uslugi-okazyivaet-korporativnyij-advokat.html Корпорацийн хуульч ямар үйлчилгээ үзүүлдэг вэ]</ref>. 

Икымше гана профессионал аралыме ен дене эртыме суд нерген руш летописьыште 15 курымышто палемдалтын. Икымше профессионал адвокатын полышыж дене пайдаланые нерген акрет Новгородын Уставной грамотышто палемдыме. тиде грамото почеш кажне тортыкым пудыртышо ен судышко ӱшанле еҥым конден кертын. А теве Псковысо Суд Грамота (1397-1467) почеш тыгай ӱшанле еҥым чылалан кондаш чаралтын.
== Тыгак ончо ==
* [[Юрист кече]]
{{commonscat|Lawyers}}

[[Категорий:Юриспруденций]]
[[Категорий:Пашаеҥ]]
