[[Файл:Hlebnikovn 1 1569.jpg|мини|Евгений Афанасьевич Хлебников]]
Евгений Хлебников (Евгений Афанасьевич Хлебников) (1939 Шыжа 8, Кужэҥер район, Лажмучаш ял – 14 Пургыж, 2011, Йошкар-Ола)  мер пашаеҥ, философий шанче кандидат. 

==Илыш корно==
Евгений Хлебников [[Кужэҥер]] кундемысе [[Йывансола]] кыдылаш школым шӧртньӧ медаль дене тунем пытарымек, [[Крупская лӱмеш[[ Марий Кугыжаныш педагогик институтышто шинчымашым поген. Паша корныжо Кужэҥер кыдалаш школышто тӱҥалын. Тушто Евгений Афанасьевич химийым да биологийым туныктен. Тидын деч вара у Оршанка педучилищышке пашаке куснен. Тушто куд ий туныктышылан, завучлан пашам ыштен. 
Коло ий партий пашате лийын: КПСС обком лектор, [[Морко]] райком секретарь, кокымшо секретарь. Обкомышто пропаганда да агитаций, шанче да тунемме заведенийым вуйлатен.

90-ше ийлаште «Мариэнергон» тӱҥ вуйлатышын алмаштышыже пашам шуктен. 

Эн кугу надыржылан марий кадырым ямдылыме да кугу илыш корнышко лукмо пашам шотлен, тыгак марий йылмым шыҥдарымаште шуко ыштен. Тудын илыш девизше тыгай лийын: «Полшо чылалан, поснак марий-влаклан.

Кужэҥер марий улмыж дене да иквелчыже-влакше дене эре кугешнен илен. Район нерген кок ий жапыште 30 наре статьям савыктен. 2011 ийыште Евгений Афанасьевич илыш дене чеверласен, но калыкын шарнымаште поро кышам коден.
==Шанче пашаже==
Общественный наука Академийым пытарен, [[философий]] шанче кандидат. Шым книган авторжо. 1985 ийыште икмыняр автор дене пырля «Родниковый край» книгам-альбомым луктын. Тыгак Марий кугыжаныш университет нерген вич книгам чумырен луктын. Нунын кокла гыч «МарГУ – 35 лет» книга-альбом, «Университеты финно-угорского мира», «Кужэҥер кундем» да т.м.
[[Файл:20170424 231752 cr.png|мини|Евгений Хлебниковын "Кужеэҥер кундем" книгаже.]]
Ятыр ий Кугу Отечественный сарыште сеҥымаш верч республикын пыштыме надырже нерген «Книга памяти», «Они защищали Родину», «Они ковали победу» (кажныже 16 томан) книга-шамычым ямдылыше да савыктыше редколегийын членже лийын.
==Наградыже-влак==
Совет эл деч, коммунист партий деч 2 медаль гыч уло, Верховный Совет Президиумын Чап грамотыжо да Йыван Кырла лӱмеш «Калык верч тыршымаш» медаль.
==Негыз==
Евгений Хлебников Кужэҥер кундем. Йошкар-Ола, 2011.
