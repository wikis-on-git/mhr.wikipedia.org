=Илыш корныжо=
Илиева Алена Андреевна – самырык учёный, филологий шанче кандидат. Тудо 1972 ий 6-шо кӱсӧ тылзын  Пошкырт кундем, Мишкан район, Тцҥгак ялеш шочын. 
Ачаже - Петров Андрей Петрович, Мичурин лямеш колхозышто учётчиклан пашам ыштен. Пашаже кагаз да отчет дене кылдалтын, садлан эре пошкудо Ардаш (Баймурзино) ялыш имне дене отчет паша дене коштедашыже пернен. Илен-толын, комплексный бригадир марте кушкын.
Аваже - Петрова Ольга Аплекаевна - уста кидан ядырамаш. Тудо сай тярлен, пидын, урген моштен да кызытат тиде сомылым сай шукта. Ончыч, самырыкше годым, медпунктышто техничкылан тыршен.  Ик жап эртымеке, фермышке вольык ончаш кусна, неле паша деч лядде, пенсийыш лекмешкыже тырша.
Изиж годым Алена Андреевнам шукыж годым Ална коваже (ачажын аваже) воспитатлен. Чыла сурт сомылкам тудо ышташ туныктен. «Ыштымашет мыланем гынат, тунеммашет шканет» - ойлен коваже. Садланак, очыни, Алена Андреевна нимогай паша деч лядын шоген огыл. Еҥ дене тцр пашам ыштен. Изиж годым колхоз уржа-сорла тургымышто моло тунемше семынак шурным погаш, шудым чумыраш, пасушто шякым сомылаш, пареҥгым погаш полшен.
Тяҥалтыш школыш Илиева А.А. 1980 ийыште тунемаш пура. Тудын йолташ ядыржц ик ийлан ончыч тунемын, мцҥгц пцртылмекыже, Аленалан чыла буквам ончыктылын, садлан Алена 1-ше классыш кайымыж годым чыла буквам пален да лудынат моштен. Аленан туныктышыжо Шаптраева Мария Ивановна лийын. Кокымшо классыш лекмекышт, Мария Ивановна пенсийыш каен, тудын олмеш Исламов Николай Исламович туныкташ толын. Тудо пеҥгыде койыш-шоктышан, ушан-шотан туныктышо лийын. Лач тудым ончен, Аленан изинекак туныктышо лияш кумылжо шочын.
Алена классыште эн сайын тунемын, тяҥалтыш школым «Похвальный лист» дене пытарен, спорт денат «Почетан грамотыжо » погынаш тяҥалын. 
Визымше классыш пошкудо ялыш 3 меҥге торашке кошташ логалын. Лач тиде ялыштак кумдан палыме йылмызе да литератор Кармазин Гурий Гаврилович шочын. Но школ Совет Союз герой Ишкинин Ишмай Иштубаевичын лямжым нумалын. Школышто шуко уста туныктышо пашам ыштен. Класс вуйлатышышт Байгузин Алексей Байгузинович пеш тыматле койышан улмаш, математикым туныктен. Туныктымо сомылым шуктымо деч посна пеш сайын мурен, шке йочашт-влакымат самодеятельность смотрлан устан ямдылен.
7-ше классыште тунеммышт годым нунын классыште тунемше-влакым Мишкан селашке райкомыш комсомолыш пурташ намиеныт. Чыланат комсомолыш пуреныт, а Аленам комсомол организацийын секретарьжылан шогалтеныт. Алена ик жапыштак комсомол организацийымат вуйлатен да пионер дружинынат председательже сомылым шуктен.
8-ше классым пытарымеке, Благовещенск педучилищыш тунемаш каяш шонен, но шонымашыже шукталтын огыл, садлан Ардаш кыдалаш школыш тунемаш каен. 
Ардашыште марий йылмым да литературым Мустакимова Кяльзиян Шумаевна туныктен. Шке предметшым сайын пален, йоча-влакымат кумылаҥден. Алена Йошкр-Олашке Марий Кугыжаныш университетыш тунемаш каяш шонен пышта. 1990 ий кеҥежым Йошкр-Олашке экзаменым сдатлаш кая. Марий йылме да литератур дене экзаменым Учаев З.В. приниматла. Тыге Алёна университетын студенткыже лиеш.
Диплом пашам Барцева Людмила Ивановна дене «Тцргак подговорын кутырымо ойыртемже» темылан ямдыла. Рецензензийым Казанцев Дмитрий Егорович воза. Тыгодымак тудын шанче пашам сайын ыштен моштымыжо шижалтеш.
1995 ийыште Илиева А.А. университетым тунем пытара. Направлений почеш Пярц оласе пединститут пелен почылтшо марий пцлкашке пашам ышташ толеш. 1998 ийште аспирантурышко тунемаш пураш шонен пышта, кандидатлык экзаменым шке паша верыштыжак сдатлаш ямдылалтеш, но лач экзаменым кучымо жапыште сар чер (гепатит) дене инфекционный больницышке логалеш. Тыгай черан еҥ-влаклан нигуш леташ ок лий гынат, врач тудым больнице гыч экзаменым кучаш миен толаш кяшта. Тыге Алена философий да йот йылме дене кандидатлык экзаменым сайын куча да шыжым 15 октябрьыште  аспирантурыш тунемаш пура. Вуйлатышыжлан Исанбаев Николай Исанбаевичым шогалтат. 
Аспирантурышто тунеммыж годым Алёна диссертацийым воза. 1999 ий шошым Уфа Кугыжаныш архивыште Балтач районысо марий ял-влак нерген материалым шымла, а кеҥежым Балтач районышко диалектологический экспедиций дене коштеш, пеш поян материалым пога. Тиде ийынак декабрьыште Москвашке диссертационный залыш да Ленин библиотекыш шанче паша дене коштеш. 2000 ийыште чыла материалым иктешла, кялеш статья-влакым печатла. Чыла тцрлымеке, 2001 ийыште аспирантурым тунем пытара да шке диссертацийжым арала. 
Диссертацийым возымыж годым тудлан Андуганов Юрий Владимирович, Исанбаев Николай Исанбаевич да Абукаева Любовь Алексеевна кугун полшеныт. Ныным Илиева А.А. эре поро мут дене шарналта, тау мутым ойла.
Диссертацийым аралымеке, угыч Пярц пединститутыш (кызыт Покырт кугыжаныш университетын филиалже) пашам ышташ толеш. Уло моштымашыжым да шинчымашыжым студент-влаклан пцлекла, нуным шанче пашашке ушнаш кумылаҥда, факультет мер пашашкат уша. Кажне ийын тудын вуйлатымыж почеш студент-влак «Наука в школе и вузе конференцийыште участвоватлат, мурымаш да куштымаш конкурслаштат шке вийыштым тергат, «Кугарня», «Чолман» газетла дене кылым кучат. 
Илиева А.А. ялыштат да пашаштыжат пагалат, тудо шкеже эре поро кумылан, весела койыш-шоктышан айдеме. Илышыште тярлц йцсыдык деч лядын шогыдымо, чулым айдеме.

=Тӱҥ пашаже-влак=
