'''Валерий Александрович Абукаев''' ([[22 Идым]] [[1960]] ий, Токтар ял [[Мишкан кундем]] [[Пошкырт Эл]]) — марий [[серызе]], [[журналист]], [[драматург]]. Вес кумдан палыме писатель [[Вячеслав Абукаев-Эмгак]]ын шольыжо.
==Илыш корно==
Валерий Абукаев Пошкырт Элысе Мишкан кундем Токтар ялыште кресаньык ешеш шочын. Верысе кандашияш школым тунем пытарымеке Бураевысо да Тынбаевысо кыдалаш школлаште шинчымашым поген. 1978-1980 ийлаште колхозышто пашам ыштен, клубым вуйлатен. Совет Армий радамыште службым эртен. 1984 -1989 ийлаште [[Марий кугыжаныш университет]]ын историй да филологий факультетыште кӱшын шинчымашым налын. Дипломым налмеке, "Марий комунна" газет редакцийыш ушнен. 1992 ийыште [[Кугарня (газет)|"Кугарня" газетын]] пашаеҥже, вара Пошкырт Республикыште "Кугарнян" шке корреспондентше. Жап эртыме дене Валерий Абукаев шочмо кундемышкыже пӧртылын, Мишкан кундемысе "Келшымаш" газетын тӱҥ редакторын алмаштышыжлан шогалын.
==Сылнымут корно==
Почеламут, ойлымаш, кӱчык драматургический произведений-влакым В.Абукаев школышто тунеммыж годымак возгалаш тӱҥалын. [[Ямде лий (газет)|"Ямде лий" газет]] дене пеҥгыде кылым кучен, туштак тудын икымше почеламутшо да ойлымашыже-влак савыкталтыныт. Сылнымут мастарлыкым студент пагытыште шуко поген. Тунамак тудын ойлымашыже-влак [[Марий комунна (газет)|"Марий комунна"]], [[Ончыко (журнал)|"Ончыко" журнал]] да "Эрвий" альманахаште савыкталтыныт. Тиде жапыштак Валерий Абукаев проза да драматургий деке лишкырак лийын.  1992 ийыште Марий самырык театрыште "Чоя мераҥ" йомак-пьесыж почеш спектакль, а Марий кугыжаныш университетын студент театрыштыже "Стипендий" повестьше почеш тыгай лӱманак спектакль шындалтын.

2008 ийыште IV Драматург-влакын Республик кӱкыштысӧ конкурсышто тудын "Токтар-патыр" йомак-пьесыж" I степенян диплом дене палемдалтын. 
==Тӱҥ произведенийже-влак==
* Нӧлпӧ вуян чонан курчак : ойлымаш // Ончыко. 1985. №1. С. 107-108
* Нӧнчык патыр : С.Эманын йомакше негызеш возымо йомак-пьеса / Вал. Абукаев, В.Абукаев-Эмгак // Эрвий. Шочмо кече. Йошкар-Ола, 1988. С. 130-154
* Стипендий : повесть // Эрвий. Юзо памаш. Йошкар-Ола, 1989. С. 3-64.
* Искусство тӱняшке корно : очерк // Эрвий. Эр пеледыш. Йошкар-Ола, 1990. С. 83-86.
* Унала - вес тӱняшке : ойлымаш; Кож вожын тайныже : изи повесть // Мишкан - мыйын шулдыр. Йошкар-Ола, 1998. С. 39-70.
* Йылмыдыме кувай : повесть ден ойлымаш-влак. Мишкан, 2008. 192 с.
== Негыз  ==
* Валерий Абукаев // Писатели Марий Эл: биобиблиогр. справочник. Йошкар-Ола, 2008. С. 29–30.

[[Категорий:Марий серызе-влак]]
