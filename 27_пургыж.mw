{{Пургыж}}

'''27 пургыж''' (27 февраль) — [[григориан кечышот]] почеш идалыкын 58-ше кечыже. Идалык пытыме марте 307 (кужемдыме ийлаште — 308) кече кодеш.

== Пайрем да памятный дате-влак ==
* {{Флагификаций|Доминикан Республик}} — Эрыкан лийме кече
* {{Флагификаций|Россий}} — Специальный операцийым эртарыше Вийын кечыже (Спецназ кече).

== Лӱмгече ==
* Католик лӱм-влак: Габриэль, Онорина
* Православный лӱм-влак: Авксентий, Авраамий, Георгий, Исаакий, Кирилл, Константин, Марон, Михаил, Онисим, Рафаил, Трифон, Фёдор, Филимон

== Событий-влак ==
''Тугак ончо: [[:Категорий:Пургыж тылзын 27 кечысе событий-влак]]''
* [[1879]] ий — У шеремдыше веществом ыштен луктыныт: тудлан сахарин лÿмым пуымо.
* [[1900]] ий — «Бавария» футбол клублан негызым пыштеныт.
* [[1997]] ий — Историйыште шорыкым икымше гана клонироватлыме нерген увертареныт. Шорыклан Долли лÿмым пуэныт.

== Шочыныт ==
''Тугак ончо: [[:Категорий:Пургыж тылзын 27 кечынже шочшо-влак]]''
* [[1918]] ий — Николай Ильич Смышляев, торгайымаш пашаеҥ. [[Кугу Ачамланде Сар]] корным эртен. Марпотребсоюзын вуйлатышыжлан 7 ий пашам ыштен. Ты годымак республикысе кӱшыл погынын депутатше лийын. Кок «Йошкар Шӱдыр» да Йошкар Знамя Паша орден-влак дене палемдалтын. 
* [[1927]] ий — [[Горохов, Аркадий Михайлович|Аркадий Горохов (Аркадий Михайлович Горохов)]], [[марий]] [[серызе]], [[почеламутчо]], [[журналист]], [[СССР Журналист-влак ушем]]ын йыжъеҥже.
* [[1929]] ий — [[Исанбаев, Николай Исанбаевич|Николай Исанбаевич Исанбаев]], [[марий]] [[йылмызе]], [[шанчызе]], [[туныктышо]], [[шанче кандидат|филологий шанче кандидат]] (1955), [[шанче доктор|филологий шанче доктор]] (1993), [[профессор]] (2002), [[Марий Эл Республикысе шанчын сулло пашаеҥже]] (1999), Финн-угор ушемын йотэлысе {{comment|йыжъеҥже|членже}} (Финляндий). 
* [[1938]] ий — Егор Васильевич Торощин, ял озанлык пашаеҥ. [[Тошто Торъял]] селаште шочын. «Прогресс» колхозышто 32 ий пашам ыштен. Тидым аклен, тудым Совет Ушем кугыжаныш премий дене палемденыт.  
* [[1951]] ий — Дания Мухорлямовна Байрутдинова, озанлык специалист, Россий Федерацийысе ял озанлыкын сулло пашаеҥже шочын. Шкеже [[Поранча кундем]] гыч. «Янга Тормыш» ушемыште тӱҥ зоотехниклан 1984-ше ий гыч тыршаш тӱҥалын. Тудын пашажым аклен, «Знак Почёта» орден дене палемденыт. 
* [[1954]] ий — [[Афанасьев, Валентин Андреевич|Ондрий Валька]], [[курыкмарий]] [[серызе]], [[почеламутчо]], [[кусарыше]], [[Россий Серызе-влак ушем]]ын йыжъеҥже (2004).  
* [[1959]] ий — Михаил Иванович Осипов, туныктыш пашаеҥ, Марий Эл Республикын сулло тренерже. [[Кужэҥер кундем]] [[Шой-Шӱдымарий]] ялыште шочын-кушкын. 1981-ше ий гыч тудо Марий кугыжаныш педагогик институтышто, вара Марий кугыжаныш университетыште физкультурым туныкта. Тунемшыже-влак кокла гыч ятырын Россий чемпионатлаште сеҥышыш лектыныт.  

== Коленыт ==
''Тугак ончо: [[:Категорий:Пургыж тылзын 27 кечынже колышо-влак]]''

== Калык пале ==
'''Шнуй Кириллын кечыже'''. Тиде кечын кугу тÿткышым тазалыклан ойыреныт, молан манаш гын [[витамин]] ситыдымаш шкеж нерген шижтараш тÿҥалын. Тидлан [[мÿй]] гыч лÿмын йÿышым ямдыленыт да кечылан 4-5 гана йÿыныт. [[Пöръеҥ]]-влак шошым куралшаш аҥаш лектын, [[лум]]ым таптеныт: тудо эркын шулыжо да мландым сайын нöртыжö манын тиде йÿлам шуктеныт. 

{{commonscat|27 February}}

[[Категорий:27 пургыж]]
