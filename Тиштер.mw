[[Файл:Caslon-schriftmusterblatt.jpeg|thumb|250px]]
'''Тиштер''' (грек. ἀλφάβητος) — {{comment|возыктыш|письменность}} тӱрлык, кӱемалтше тамга-влак дене чоҥалтеш, йылмыште кучылталтше чыла тиште-влак. Тиштерыште ик тамга - буква - ик йӱкым ончыкта. Но кутырымо йылмыште чӱчкыдын йӱк буквалан келшен огыт тол. Тиштер пиктографий тиште деч ойыртемалтеш. Пиктографий возымаште ик тамга ала могай {{comment|[[умыл]]ым|понятийым}} ончыкта (шемер калыкын {{comment|клин возымаш|клинопись}}). Морфем да логографий возымашште ик тамга ик морфемым (китайысе возымашште) але мутым ончыкта. Тиштерын икмыняр тӱрлыкшӧ уло:

{{comment|Консонант-вокал|консонантно-вокалистический}} тиштер - {{comment|йӱкпале|буква}}-влак {{comment|йоҥйӱкымат|гласныйымат}}, {{comment|соҥйӱкымат|согласныйымат}} ончыктат.

Консонант тиштер - йӱкпале-влак {{comment|соҥйӱкым|согласныйым}} гына ончыктат. {{comment|Йоҥйӱк|гласный}}-влакым посна тамга системе-дене палемдат.
Йӱкпале-влакым тиштерыште пеҥгыдемдыме радам дене шогалтыме. Тиде радам почеш [[мутер]], [[энциклопедий|энциклопедийлаште]] мут-влакым вераҥдат.

Тӱрлӧ йылмыште тӱрлӧ йӱк-влак улыт. Сандене тиштер-влакат кугыт дене ойыртемалтыт. Гиннесс рекорд кнагашке кхмер йылмын тиштерым пуртеныт - 72 йӱкпале тушто уло. А эн шагал йӱкпале ротокас йылмын тиштерыштыже - 12 (a, e, g, i, k, o, p, r, s, t, u, v). Тиштерын эн тошто йӱкпалыже - «о». Мемнан курым деч ончыч 1300 ийыште финикий тиштерыште тудым пуртеныт да тачат шуко йылмыште тиде йӱкпале кучылталтеш. Но финикий йылмыште тиде йӱкпале дене соҥйӱкым палемденыт, тачысе «о» тудын деч шочын.

[[Категорий:Возыктыш]]
