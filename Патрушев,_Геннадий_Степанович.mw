'''Геннадий Степанович Патрушев''' (1928-1997) [[Шернур кундем|<nowiki/>]] — [[Шанче кандидат|филологий шанче кандидат]] (1955), [[йылмызе]], [[доцент]] (1965).

Сӱрем тылзын 25-ше кечыштыже 1928 ийыште Марий АССР, Шернур район Шукшиер ялеш шочын. Шым классым тунем пытарымек, ачаж корным тошка. Шернур селасе педучилищыш тунемаш пура. Тыште кум ий тунемеш. Тӱҥалтыш классласе туныктышо лӱмым налмеке, кок ий [[Лажъял]] шымияш школышто туныкта. 1947-1951 ийлаште [[Н.К. Крупская лӱмеш Марий педагогике институт]]ын историй да филологий факультетыштыже шинчымашым поген. Пединститутышто тунеммыж годым Марий республикысе культпросвет школышто туныктен. 1951 ийыште Г. С. Патрушев Ленинградский университет пеленсе аспирантурыш тунемаш пура да профессор А. И. Поповын вуйлатымыж почеш "Основные пути обогащения словарного состава марийского языка" лӱман кандидатлык диссертацийым воза. Тудым туштак 1955 ийыште арален. Г. С. Патрушевын икымше пашаже 1954 ийыште "Учёные записки" журналыште лектын. Аспирантур деч вара (1955–1972) Марий педагогике институтышто руш йылме кафедрыште туныктышо сомылым шуктен. Тыште Г. С. Патрушев латшым ий пашам ыштен. 1965 ийыште тудлан [[доцент]] лӱмым пуат. [[Марий кугыжаныш университет]] почылтмеке, Г. С. Патрушевым тушко йылмышанче дене тале туныктышо семын ӱжыт. Организационный да туныктымо пашашке уло кумылын пижеш. Тиде ийлаште марий лексикологий, марий лексикографий дене шагал огыл пашам савыктен. Д. Е. Казанцев дене пырля ВУЗ-лан пӧлеклалтше марий лексикологий дене книгам савыктен луктыныт (1972). Рушла-марла мутерым, марий толковый мутерым тӧрлымашке да ыштымашке кугу надырым пыштен (1960). Тыгак школлан лекше марий йылме книган авторжо. 1972–1977 ийлаште Марий кугыжаныш университетыште историй да филологий факультетым вуйлатен. Пытартыш ийлаште руш йылме кафедрын доцентше лийын. Тудын кумло ий утла туныктымо паша опытшо - моло туныктышо-влаклан пайдале пример. Г. С. Патрушев - кумда эрудициян специалист. Тудо лексикологийыштат, лексикографийыштат, фонетикыштат, грамматикыштат, икманаш, марий йылмышанчын чыла луклаштыжат сай да пайдале палым ыштен, келге кышам коден. Уярня тылзын 7-ше кечыштыже 1997 ийыште ӱмыржо лугыч лийын.

==Тӱҥ пашаже-влак==
Пути обогащения словарного состава марийского языка // Уч. зап. МарНИИ: Вып. VI – Йошкар-Ола, 1954. – С. 23-39.

Пути обогащения словарного состава марийского языка // Научная сессия по вопросам развития марийского литературного языка: Тезисы докладов. – Йошкар-Ола, 1953.

Марий йылмыште омоним-влакым кучылтмаш (Об употреблении омонимов в марийском языке) // Ончыко. – 1958. – № 3. – С. 89-92. 

Из истории изучения марийского языка // Уч. зап. МГПИ. Т. 16. – Йошкар-Ола, 1958. – С. 3-28. 

В.М. Васильев как лексикограф // Труды МарНИИ: Вып. XIII. – Йошкар-Ола, 1960. – С. 165-176. 

Словообразование имен существительных // Современный марийский язык. Морфология. – Йошкар-Ола, 1961. – С. 72-98. 

Марийские словари XIX века и начала XX века // Вопросы марийского языка: Вып. I. – Йошкар-Ола, 1964. – С. 17-36. 

Кутучо але кутузо (Некоторые вопросы марийской орфографии) // Вопросы марийского языка: Вып. I. – Йошкар-Ола, 1964. – С. 125-128. - Соавт. Гордеев Ф.И. 

Русские лексические заимствования в марийском языке // Вопросы теории и методики изучения русского языка: Вып. III. – Йошкар-Ола, 1964. – С. 77-90. 

К вопросу о русско-марийских языковых контактах // Вопросы финно-угроведения: – Вып. V. – Йошкар-Ола, 1970. – С. 134-141. 

Лексикографические труды В.М. Васильева // В.М. Васильев: Материалы научной конференции, посвященной 100-летию со дня рождения ученого. – Йошкар-Ола, 1985. – С. 31-41. 

Дореволюционные словари как памятники марийской письменности // Тезисы докладов и сообщений научной сессии «200 лет марийской письменности». – Йошкар-Ола, 1975. – С. 15-17. 

Национально-русское двуязычие и его роль в развитии марийского языка // Дружба народов и интернациональное воспитание трудящихся. – Йошкар-Ола, 1984. – С. 118-125.

Вопросы марийского письма в условиях национального двуязычия // Вопросы марийского языка.  

Марий йылме. 5-6 класслан. – Йошкар-Ола, 1971. – 183 с.- Соавт. Апакаев П.А., Иванова Е.М.

Современный марийский язык. Лексикология. – Йошкар-Ола, 1972. – 182 с.- Соавт. Казанцев Д.Е. 

Актуальные проблемы литературного языка. – Йошкар-Ола, 1989. – С. 87-103. 

Словарь марийского языка (Буквы Д, З). Т. 1. – Йошкар-Ола, 1990. – С. 400-431, 453-484. 

Словарь марийского языка (Буква К). Т. 3. – Йошкар-Ола, 1994. – С. 194-246. 

Словарь марийского языка (Буква П). Т. 5. – Йошкар-Ола, 2000. – С. 171-224, 309-396, 469-505.

Словарь марийского языка (буквы Ф, Х, Ц). Т. 8. – Йошкар-Ола, 2003. – С. 218-287.

==Литератур==
Галкин И.С. Г.С. Патрушеву 60 лет // СФУ. – 1988. – № 4. – С. 301-302.

Казанцев Д. Марий йылмын мутвундыжым шымлыше // «Марий Эл». – 2003. – 29 июль.

Учёные земли Сернурской. – Йошкар-Ола, 1999. – С. 39-41.

Патрушев Г.С. Некролог // «Марийская правда». – 1996. – 13 марта.

Патрушев Г.С. Некролог // «Марий Эл». – 1996. – 13 март.

Патрушев Г.С. Некролог // «Кугарня». – 1996. – 15 март.

Галкин И.С. Шӱкшер эрге // «Марий коммуна». – 1988.  – 27 июль.

Терентьева Э. Патрушевмыт ешыште - кум шанчыеҥ // «Кугарня». - 2007. - 1 июнь

Патрушев А. С. Илышын нелыжым чытен, лӱмлӧ шанче пашаеҥ лийын // "Марий эл". - 2008. - 25 июль

Марийские лингвисты: библиографический сборник / Мар. гос. ун-т: сост. И. Г. Иванов, В. Н. Васильев. - Йошкар-Ола, 2005. 

[[Категорий:Марий эртымгорнызо-влак]]
