{{Сӱрем}}

'''24 сӱрем''' (24 июль) — [[григориан кечышот]] почеш идалыкын 205-ше (кужемдыме ийлаште — 206-шо) кечыже. Идалык пытыме марте 160 кече кодеш.

== Пайрем да памятный дате-влак ==
* {{Флагификаций|Вануату}} — Йоча-влакын кечышт
* {{Флагификаций|Россий}} — Кадастровый инженерын кечыже.
* {{Флагификаций|Эквадор}} — Симон Боливарын кечыже.

== Лӱмгече ==
* Католик лӱм-влак: Кристина.
* Танле (православный) лӱм-влак: Аркадий, Елена, Евфимия, Ольга, Константин.

== Событий-влак ==
''Тугак ончо: [[:Категорий:Сӱрем тылзын 24 кечысе событий-влак]]''

=== Марий тӱняште ===
* [[1993]] ий — Уло Русьын да Москва олан патриархше Алексий Кокымшо Марий Элыш толын коштын. 

===Тӱня мучко===
* [[1774]] ий — Турок-влак ваштареш кучедалмашыште генерал-фельдмаршал Михаил Кутузов нелын сусырген да ик шинчажым йомдарен. Тидын деч вара тудо ик шинчажым шем лапчык дене петырен.
* [[1790]] ий — Францийыште метеорит камвозын.
* [[1956]] ий — Физик-влакын олаштым почмо. Сар пытыме деч вара Дубна олаште секретный шымлымаш рӱдерым почыныт: тушто ядер оружийым ямдыленыт да атом энергетикым шымленыт. 

== Шочыныт ==
''Тугак ончо: [[:Категорий:Сӱрем тылзын 24 кечынже шочшо-влак]]''
* [[1916]] ий — Дмитрий Константинович Попёнов, партий вуйлатыше. Кугу авамланде сар корным эртымеке, Косолаповысо райкомитетыште пашам ыштен. Умбакыже Провой, а вара [[Курыкмарий кундемысе]] комитетлаште тыршен. [[Козьмодемьянск]] олаште «Копир» да «Потенциал» заводым чоҥымаште тудынат надырже кугу. 8 ий Марий республике кӱшыл погынын депутатше лийын. Сарыште лӱддымылыкым ончыктымыжлан «Йошкар Шӱдыр» орден дене, а пашажлан Йошкар Знамя Паша орден да ятыр чап танык дене палемдалтын.
* [[1918]] ий — Илья Иванович Россыгин, артист. Тудо [[Шернур кундем]] [[Кугу Пӱнчер]] ял гыч. 1935 ийыште Марий областьсысе сымыктыш техникумышко пурен, тылеч вара Шкетан театрыште пашам ышташ тӱҥалын. Артист-комик семын калык шарнымаште ила, ятыр рольжо мыскара сынан лийыныт. Марий АССР-ын сулло да калык артистше. 
* [[1948]] ий — Галина Григорьевна Варченко, тазалык аралтыш пашаеҥ, Россий Федерацийын сулло эмлызыже. Кубанскысе мединститутым тунем лекмек, Йошкар-Олашке толын, 1-ше №-ан поликлиникыште терапевтлан пашам ышташ тӱҥалын, а 1981-ше ий гыч — тӱҥ эмлызе.
* [[1960]] ий — [[Быков, Вячеслав Аркадьевич|Вячеслав Аркадьевич Быков]], [[Марий Тӱрек]] кундем Руш-Шолнер ялыште шочшо да Челябинск велыште кушшо кумдан палыме спортсмен да тренер палемда. Чыланат палена, тудо Россий Федерацийысе хоккей сборныйын тренерже лийын. 6 ияш годымжо Челябинск олашке илаш куснен да тусо хоккей командыште шуаралтын. Умбакыже Москосо «ЦСКА»-ште, Швейцарийысе «Фрибурышто» модын. СССР чемпион лӱмым ик гана веле огыл сулен, тӱнямбалсе чемпион лӱмымат 5 гана налын. Совет Ушемын сулло спорт мастерже. 
* [[1965]] ий — Андрей Юрьевич Санников, [[сӱретче]], [[Марий Эл Республикын сулло сӱретчыже]]. Йошкар-Олаште шочын-кушкын. «Воскресенье», «Дорога», «Полдень», «Ронга. Ноябрь» пейзаж-влакым да ятыр портретым возен. Тудын пашаже-влакым Йошкар-Оласе тоштерлаште ужаш лиеш. «Марий царевоградская» суретым ыштен, тушто Йошкар-Олан эн ойыртамлтше да эн сылне верлажым ончыктен. Котомкин-Савинский лумеш республике вуйлатышын премийын лауреатше. 
* [[1966]] ий — [[Васютина, Людмила Якимовна|Людмила Якимовна Васютина]], тележурналист. Шкеже У Торъял кундем Овалжымучаш ялыште шочын-кушкын. 1997-ше ийыште Марий телевидений редакцийыште пашам ышташ тӱҥалын.
* [[1985]] ий — [[Гусева, Надежда Васильевна|Гусева Надежда Васильевна]], [[марий]] [[шанчызе]], [[йылмызе]], [[туныктышо]], [[шанче кандидат|филологий шанче кандидат]] (2019).

== Коленыт ==
''Тугак ончо: [[:Категорий:Сӱрем тылзын 24 кечынже колышо-влак]]''

== Калык пале ==
* '''Ольган кечыже'''. Православийыште Ольгам шарналтат. Ожно тиде кечын уло ял калык пасуш лектын: шурным тӱредаш тӱҥалын. Эсогыл йоча ден шоҥго еҥ-шамычат мӧҥгыштӧ шинчен огытыл. Шурным поген налаш, еҥ-влак сай игечым вученыт. Сай кечылан пылора кӱшыч иеш. Эрдене пыл кече лекмеш шула гын, оярлан . Пыл кечывалвелышкыла кая гын, ояра, ойленыт кугезына-влак. 

{{commonscat|24 July}}

[[Категорий:24 сӱрем]]
