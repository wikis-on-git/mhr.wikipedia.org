{{Сорла}}
'''27 Сорла''' — [[григориан кечышот]] почеш идалыкын 239-ше (кужемдыме ийлаште 240) кечыже. Идалык пытыме марте 126 кече кодеш.

== Пайрем-влак ==
* {{Флагификаций|Россий}}, Российысе кино кече палемдалтеш.
== Лӱмгече ==
Александр, Алексий, Аркадий, Василий, Владимир, Елевферий, Лукий, Маркелл, Матфей, Михей, Николай, Симеон, Урсикий, Феодор (Фёдор), Феодосий, Ева, Евдокия.
== Мо лийын ==
''Тыгак ончо: [[:Категорий:27 Сорла Мо лийын]]''
* [[1940]] ий — Америкыште тӱрлӧ тӱсан телевиденийын кузе пашам ыштымыже нерген палдареныт.
* [[1955]] ий — Английыште Гиннес рекорд книган икымше экземплярже лектын.
* [[1966]] ий — Англий гыч Френсис Чичэстер тӱня мучко пуш дене савырнаш путешествийыш лектын. 
* [[1971]] ий — «Марийская правда» газетым «Знак Почёта» орден дене палемденыт.
== Кӧ шочын ==
''Тыгак ончо: [[:Категорий:27 Сорла Кӧ шочын]]''
* [[1937]] ий — [[Регеж-Горохов, Василий Михайлович]], марий [[поэт]], прозаик, драматург, Россий Федерацийын сулло да [[Марий Эл Республикын калык артистше]], кундемнан калык поэтше Шочынжо тудо Куженер кундем Регеж ялыште. Актёр пашалан ГИТИС-ыште тунемын да ӱмыржӧ мучко Марий кугыжаныш драмтеатрыште тыршен. Тӱрлӧ деч тӱрлӧ рольым чоҥен. Тыгак Василий Михайлович ынде пел курым наре писатель да поэт семынат палыме. Тачысе кече марте тудын 20 наре книгаже уло. Поснак «Чаҥ», «Тау», «Вож» книга-влакшым палемдыме шуэш ыле. Кумдан палыме руш классик А. С. Пушкинын возымо «Евгений Онегин» поэмыжым марлашке кусарен.
* [[1913]] ий — [[Кокорин, Николай Кириллович]], лётчик. [[Марий Тӱрек кундем]]ысе Лом ялыште шочын. Икымше гана южышто неле пилотаж фигурым ыштен. Рушлаже ты фигурым «Мёртвая петля» маныт. Мемнан кундемын шочшыжо тӱнямбалне тыгай фигурым ыштыше икымше лийын. 
* [[1953]] ий — [[Хлебников, Иван Германович]], партий да кугыжаныш вуйлатыше, [[Марий Эл Республикысе ял озанлыкын сулло пашаеҥже]]. Ончыч У Торъял, вара Шернур кундем-влак комитетлаште шуаралтын, 1990-ше ий гыч кугыжаныш пашаке куснен. 5 ий Марий Эл виктер вуйлатышын алмаштышыже да тыгодымак ял озанлык министр лийын. 2006-шо ийыште [[Марий кугыжаныш университет]]ыште проректор сомылым шукташ тӱҥалын. 20 наре шанче пашан авторжо. Ял озанлык шанче кандидат.
* [[1954]] ий — Васин, Николай Иванович, тазалык аралтыш пашаеҥ, Россий Федерацийын сулло эмлызыже. [[Брянск велыште]] шочын, Марий Элыште шке суапле пашаж дене кугу пагалымашым сулен. Паша корныжо Йошкар-Оласе эмлыме вер дене кылдалтын: тыште тудо тӱҥ эмлызе мартеат кушкын. Ятыр изобретенийын авторжо, кудышт кокла гыч «Надежда» аппаратшым палемдыман – тидланже тудо кугыжаныш премий денат палемдалтын. Медицин шанче кандидат.
* [[1967]] ий — [[Максимов, Валерий Николаевич]], туныктыш да шанче пашаеҥ. Шочынжо тудо [[Шернур кундем]] [[Тулгем]] ялыште. Ынде ятыр ий [[Марий кугыжаныш университет]]ыште пашам ышта. [[Филологий шанче кандидат]].
* [[1989]] ий — [[Протасов, Вадим Александрович]] (Санюн Вадик), [[журналист]], [[радиовӱдышӧ]], сылнымут пашаеҥ, сарзе еҥ. Марий Эл радион вӱдышыжӧ семын 2008 ий гыч тырша. Вадим Александрович Протасов [[Киров вел]] [[Пыжанъю кундем]]ыште шочын-кушкын. Шинчымашым [[Вӱлеҥер]] школышто поген. Латик классым тунем лекмек, [[Йошкар-Ола]]шке толын. Журналист специальностьым налын, тыгак [[Тӱвыра да сымыктыш колледж|сымыктыш да тӱвыра колледжын]] театральный отделенийыште режиссёрлан заочно шинчымашым налын.

== Кӧ колен ==
''Тыгак ончо: [[:Категорий:27 Сорла Кӧ колен]]''
* [[2005]] ий — [[Павлов, Василий Николаевич]], [[мурызо]], [[романс]]-влакым да [[рок]]ым йоҥгалтарен чапланен.

== Калык пале ==
'''Михейын кечыже'''. Ожно тиде кече каменщик-влакын кугу пайремыштлан шотлалтын: поснак коҥгам оптышо-влакым саламленыт. Нунылан поро шомакым каласеныт, уке гын, коҥга оптышо ӱчымат ыштен кертеш – маныныт. 
{{commonscat|27 August}}

[[Категорий:27 Сорла]]
