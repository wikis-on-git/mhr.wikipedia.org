Токтайбеляк села тӧва валне верланен, кок могыр гыч тудум корем авыра.Села 18-ше курым тӱҥалтыште шочын. Тиде жапыште изак-шоляк Токпай-влак тыште верланеныт. Токпай але Токтай-чимарий лӱм, беляк манмыже мландым ончыкта, кудыжо Токпай тукымын улеш. Тыге, Токтайбеляк лӱм лектын. Токтайбеляк-Токпай тукымын мландыже. Шукыжым тыште марий кресаньык-влак иленыт. Уржам, ошшыдаҥым, шаршудым, пурсам ончен-куштеныт. Сонарыш коштыныт. 18-ше курым покшел гыч селашке руш шамыч толаш тӱҥалыныт. 1761 ийыште тыште кугу огыл пу черке чоҥалтын. 1796 ийыште села Вятский губернийын Уржум уездышкыже пурен. 1837 ийыште Токтайбелякыште училищым почмо, куштыжо ончыч 27 рвезе веле тунемын, кок туныктышо туныктен.
1861 ийыште поп Николай Зорин мӧҥгысӧ школым почын. Школышто 37 рвезе да 8 ӱдыр тунемын. 1918 ийыште, мӧҥгысӧ школышто, 143 еҥ лийын.
Кызыт Токтайбелякыште 3 урем уло: Советский, Молодежный да Кооперативный. Чылажге 451 айдеме ила. Тӱҥжым мари-влак, руш ден татарат улыт.
