{{ИВ-Россий
 |статус                   = Ял
 |марий лӱм         = Нурӱмбал
 |руш лӱм            = Нурумбал
 |эл карта вуймут = Нурумбал [[Россий]] картыште
 |эл_карта_рӱдола = Йошкар-Ола
 |эл_карта_рӱдола_lat_deg = 55 |эл_карта_рӱдола_lat_min = 45 |эл_карта_рӱдола_lat_sec = 20
 |эл_карта_рӱдола_lon_deg = 37 |эл_карта_рӱдола_lon_min = 37 |эл_карта_рӱдола_lon_sec = 3
 |регион карта вуймут = Морко кундем [[\Марий Эл]] картыште
 |регион_карта_рӱдола = Йошкар-Ола
 |регион_карта_рӱдола_lat_deg = 56 |регион_карта_рӱдола_lat_min = 51 |регион_карта_рӱдола_lat_sec = 00
 |регион_карта_рӱдола_lon_deg = 53 |регион_карта_рӱдола_lon_min = 13 |регион_карта_рӱдола_lon_sec = 00
 |кундем карта вуймут = Нурумбал [[Морко кундем]] картыште
 |кундем_карта_рӱдола = Морко
 |кундем_карта_рӱдола_lat_deg = 56 |кундем_карта_рӱдола_lat_min = 02 |кундем_карта_рӱдола_lat_sec = 41
 |кундем_карта_рӱдола_lon_deg = 51 |кундем_карта_рӱдола_lon_min = 57 |кундем_карта_рӱдола_lon_sec = 19
 |ЯндексКарта              = http://maps.yandex.ru/?um&ll=52.205862%2C56.023404&spn=0.097593%2C0.020571&l=map
 |регион                                = Марий Эл
 |кундем                               = Морко кундем
 |илымвер тӱрлык                 = Ял илымвер
 |илымвер                             = Нурумбал
 |негызым пыштыме              = XVI курым
 |икымше гана палемдыме    = 1866?
 |ИВ рӱдын кӱкшытшӧ       = 
  |калыкчот                           =  255
  |еҥшотлымаш ий            = 2008
  |калык-влак                       = [[марий]]
  |инаныше-влак                = [[Чимарий]]
 |шагат ӱштӧ                      = +4
 |почто индекс                   = 427743
 |телефон код                   = 34163
 |автомобиль код             = 18
 |цыфр идентификатор   = 94 212 844 002
}}





Мондаш лиеш мо шочмо-кушмо верым

Садер лонгаш верланыше ялем,

Кумда пасум,яндар вуд серым?

Мондаш огеш лий-мый эре шарнем.




Адак мый толын лектым шочмо ялыш,

Ялт теныз серысе пуш гай суртем...





Тыге каласен марий калыкын лӱмлӧ поэтше Валентин Колумб. Чынак,айдемылан куан годымат,ойгыжым луштарашат эҥертыш кулеш. Тиде эҥертышыже-шке шочмо сурт,ешет,ялет огыл мо? Кугу теҥезыште,кунам тетла нигуш эҥерташ,изи пушыжат могай кӱлешан лийылда. Садлан,очыни,поэтын тыгай образ шочын. Мыйынат илыш теҥызыште уло эҥертышем-тиде Нурумбал ялем,тушто верланыше шочмо суртем,ача-авам,школем. Туныктышем да йолташем-влак. А мыйын шочмо ялем Марий Элын ик эн кӱкшӧ верыште-Чӱкшӧ курык воктене-верланен. Кӧлан кузе,но мылам шке ялем эн сӧрал,эн лишыл. Ок кӱл тидым пеҥгыдемдаш чечен мут мылам.  Тиде шижмаш ава шӧр дечек кӧргышкем шыҥен. 
Ялем мыняр еҥлан,тукымлан,кунар ий дене илыш шепка лийын. Илалшырак еҥ-влак ойлат, пуйто Нурумбаллан 250 ий утла темын. А тиде илемыш икымше еҥже Маршан могыр гыч толын. Архивысе документ почеш 1866 ийыште тиде ялыште 27 сурт лийын. Шукыжо марий-влак иленыт. 
Ялемын ончычсо тукымжо-влак: Матвуй, Сенькан, Микай, Кузьма, Епрем, Таньыла лийыныт. Варажым нунын тукым вожышт шарлен,тачысе кече марте мыняр ен нуным пален,шарнен ила. Нунын кокла гыч шагал огыл лӱмло еҥжат лийыныт да улыт. Нине лӱмлӧ ен-влак Нурумбал ялын чапшым ӱмыр мучко нӧлтеныт да южышт кызытат нӧлтат. 
Кеч марий кундемна кугужак огыл гынат,садикте тӱрлӧ верлаштыже,луклаштыже марий-влак чием денат,илыш-йӱлам эскерен кучен шогымышт денат,кутырымо йылмышт денат икте-весышт деч ойыртемалтыныт.  Тидыже калыкын чон поянлыкше да илышыште пеҥгыдын шогымыжо нерген веле ойла,очыни!
Теве Нурумбал ялыштына кузе ожно каче-влак муреныт:

Тошнурыш каена,

Тошнурыш каена,

Лазук, Лаюк,Пантеле.

Маша деке,Мани деке.

Начук деке каена. 

Чаманен каласаш логалеш,кызыт Тошнур ялын олмыжо веле кодын.

Нурумбал ял нергенат легенде уло. Ойлат,пуйто тиде верышке эн ондак Матвуй лӱман пӧръен Маршан могыр гыч толын. Вер-шӧр тыште тудлан вигак келшен. А ондакшым тыште эшеат мотор лийын. Чодыра покшечын яндар вӱд йоген,тушто поян саскам кушкын,турло кайык ден янлык-влак лийыныт. Мландыжат поян лийын. Матвуйын тукымжо шарлен. Ял воктечын йоген кайыше эҥержат ала-куш йомын. Ял кугемын. Вот ондакше тудо пел уреман веле лийын. Кызыт гын тыште кок урем уло: "Келшыме" да "Школ". Тунамсе Нурумбалым кызытсе дене от танастаре.
1929 ийыште мемнан ялыште "Бригадир" лӱман колхозым ыштеныт. Икымше председательжылан Казаков Юрий петровичым шогалтеныт. 1930 ийыште имне вӱтам ыштеныт ( тудыжо 1931 ий марте лийын,вараже имне-влакым Шоръял фермыш нынгаеныт). Тунам колхозын 220 га мландыже лийын. Тыгак правлений пӧрт,подвал,склад,идым,кок агун шогеныт. 1937 ийыште тиде колхозыш тракторым конденыт. Икымше тракторст-влак: Васильев Алексей Васильевич, Данилов Петр Николаевич.
1937 ийыште мемнан ялыште шуко еҥым репрессироватленыт. Тиде спискыш колхозын председательже Афанасьев Иван Афанасьевич,фермын вуйлатыше Илларионов Николай, Нурумбал школын туныктышыжо Яковлев василий Яковлевич,Казаков Григорий логаланыт. 
1961 ийыште "Бригадир" колхоз Шоръял ялын "Большевик" колхозшо деке ушна. 
Нурумбал ял шке ӱмырыштыжӧ илышын улшо шокшо-йӱштыжым,тӧрсыржым шукак ужын. Туге гынат тудо садак тыгаяк мотор,сылне,йоратыме кодын. 
1994,2005,2010 ийлаште ялын пайремжым эртарыме. Пайремышке пеш шуко калык погынен,уна-влакат тиде пайремым сӧрастараш  полшеныт: Зоя Берникова,Светлана Дмитриева,Влад Николаев, "Морко кундем" ансамбль. Тышечын коеш,чыланат тиде ялым йоратат,пагалат,чылалан тыште келша,тораште илат гынат,толашак тыршат. 
Тиде нергенак Иван Семенович Николаев-марий калыкын уста артистше,Нурумбал ялеш 1927 ийыште шочшо.  Нурумбал яллан "Тиде ял Нурумбал" лӱман мурым пӧлеклен:

Шочын-кушкым мый ялеш

Изи вӱд воктен

Тудо мӱндырчын коеш

Ом керт мый монден.


Тиде ял Нурумбал

Мыйын шочмо вер!

Кеч-кушко тый ончал

Йырым-ваш садер!


Поро улыт калыкшат

Садеран урем.

Тиде мурым мый тылат

Пӧлеклен мурем.



Кеч-кушко каем гынат,

Эреак шарнем.

Кеч-мыняр тора гынат

Толашак тыршем.
