{{Идым}}
'''13 Идым''' — [[григориан кечышот]] почеш идалыкын 256-шо (кужемдыме ийлаште 257) кечыже. Идалык пытыме марте 109 кече кодеш.
== Пайрем-влак ==
Парикмахер-влакын кечышт.  
== Лӱмгече ==
Идымын латкумшо кечынже шке лӱмгечыштым– Пётр, Геннадий да Куприян влак палемдат. 
== Мо лийын ==
''Тыгак ончо: [[:Категорий:13 Идым Мо лийын]]''
* [[1745]] ий — Россий элысе икымше географий атлас ош тӱням ужын.
* [[1929]] ий — шымлызе Александр Флеминг у эмым – пенициллиным ончыктен. 
* [[1960]] ий — [[УАШ]]ыште у наука – бионика – дене кылдалтше симпозиум эртен. 
== Кӧ шочын ==
''Тыгак ончо: [[:Категорий:13 Идым Кӧ шочын]]''
* [[1946]] — Людмила Григорьевна Красилова, Марий Элын сулло туныктыш пашаеҥже да калык туныктышыжо. [[Татарстан Республик]] Черемшан селаште шочын. Марий кугыжаныш педагогик институтым тунем лекмек, Йошкар-Оласе 3-шо №-ан школышто руш йылме да литератур предметым вӱдаш тӱҥалын, а вара 20 №-ан школыш куснен да пытартыш ийлаште технологий колледжыште тыршен. 
* [[1962]] — Светлана Аркадьевна Гладышева, артистка, Марий Элын сулло артисткыже, туныктыш пашаеҥ. Шочынжо тудо [[Морко кундем]] [[Масканур]] ялыште. ГИТИС-ым тунем лекмек, [[М. Шкетан лӱмеш Марий калыкле драме театр|Марий кугыжаныш драмтеатрыште]] тыршен. 10 ий утла ынде [[Марий самырык театр]]ыште модын, тыгодымак [[тӱвыра да сымыктыш колледж]]ыште туныктен. 50 утла рольым чоҥен, кудышт кокла гыч 20 ий ончыч шындыме С. Николаевын «[[Салика]]штыже» Саликам, [[Чавайн]]ын «Мӱкшотарыштыже» Клавийым палемдаш лиеш. Тыгак Светлана Аркадьевна «[[Чоныштем илет]]» икымше марий телесериалыште модын. М. Горькийын «На дне» пьесыж почеш шындыме спектакльыште Василисан рольжым устан модмыжлан кугыжаныш премий денат палемдалтын.
* [[1962]] — Сергей Борисович Миронов, ял озанлык да кугыжаныш пашаеҥ. Шочмо верже – [[Килемар кундем]]ысе Удюрма ял. 1993-шо ий гычак тудо «Килемар Агроснаб» ушемын вуйлатышыжлан шогалын. Кундемысе мер илышыштат кугу пагалымашым сулен: кундемысе погынын депутатше лийын.
== Кӧ колен ==
''Тыгак ончо: [[:Категорий:13 Идым Кӧ колен]]''

== Калык пале ==
'''Куприянын кечыже.''' Ожнысо калык тыге манын: тиде кечын турня-влак купышто погынат да куш чоҥештымым каҥашат. Тыгак тиде кечын турняпќчыжым погеныт, тидлан купыш эн ончыч 13 сентябрьыште шочшо еҥым колтеныт, тудо корным сайын пала – манын шоненыт. 
{{commonscat|13 September}}

[[Категорий:13 Идым]]
