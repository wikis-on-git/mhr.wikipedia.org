[[Файл:Cecil b de mille directing.png|thumb|320px|Режиссёр пашам ыштымыж годым ([[:ru:Де Милль, Сесиль Блаунт|Сесиль де Милль]])]]
'''Режиссёр''' ({{lang-fr|régisseur}} — «заведующий», {{lang-la|rego}} — «виктарем» деч) — спектакльым, киносӱретым, радиопередачым да монь ямдылыше еҥ<ref>http://dict.marlamuter.ru/index.php?a=srch&id_srch=ae35775ce5e92794feb7473b37efe43a&il=ru&p=1&visualtheme=gw_brand</ref>, сымыктыш пашаеҥ, театр, кинематограф, телевидений, цирк, эстрадыште тыршен кертеш. 

Икымше гана Российыште «режиссёр» мутым [[Даль, Владимир Иванович|В. И. Даль]] шке [[:ru:Толковый словарь живого великорусского языка|мутерыштыже]] умылтара: «Актер-влакым вуйлатыше, модмашым, представленийым виктарыше, мом пуаш, мом шындаш ойырышо, роль-влакым пуедыше»<ref>[http://dic.academic.ru/dic.nsf/enc2p/348934 Режиссёр] // Толковый словарь Даля</ref>. Режиссёр паша театр пелен шочын. Вара XX курым тӱҥалтыште режиссуро киношко куснен. Тидлан шке вийыштым шуко пыштеныт: [[Чарли Чаплин]], [[Гриффит, Дэвид Уорк|Д. У. Гриффит]], [[Пабст, Георг Вильгельм|Г. В. Пабст]].

Южгунам спектакль але кинофильмым ик режиссёр веле огыл шында. Тидын годым тӱҥ режиссёр (чыла пашам вуйлатыше да виктарыше) «режиссёр-постановщик» лӱмдалтеш, тудын лишыл творческий полышкалышыже — «режиссёр» лиеш. Изирак пашам «режиссёр-ассистент» але «режиссёрын ассистентше» шукта. 

Кажне сымыктыш пашаште режиссёр тӱҥ пашам ок шукто, мутлан, балетыште тӱҥ пашам балетмейстер ышта. 
==Режиссёр паша [[Марий Эл]]ыште==
Марий кинематограф але ты жаплан кугу вийым поген шуктен огыл. Туге гынат, марий режиссёр-влак ятырын улыт. Тидлан шуко театр улмо полша. Икымше ошкылым режиссёр пашалан тунеммашыште Марий Элыште [[Тӱвыра да сымыктыш колледж]] полшен кертеш. Тушто театр режиссёрлан туныктат. Марий Элысе театрлаште тыршыше режиссёр-влак тӱҥ шотышто чылан Россий кӱкшытан театр сымыктышлан тунемме верлаште шинчымашым погеныт.

== Марий режиссёр-влак==
* [[Домрачев, Василий Валерианович|Василий Домрачев]] — кино, театр режиссёр. «Салика» телеспектакльым шынден.
* [[Иркабаев-Этайн, Олег Геннадьевич|Олег Иркабаев-Этайн]] — кино, театр режиссёр. «Ял ӱмбалне мужыр йӱксӧ» фильмын режиссёр-постановщикше.
* [[Маюк-Егоров, Алексей Иванович|Алексей Маюк-Егоров]] — икымше марий профессионал режиссёр.
* [[Пектеев, Василий Александрович|Василий Пектеев]] — театр режиссёр.
* [[Пушкина, Наталья Васильевна|Наташа Пушкина]] — эстраде режиссёр.
* [[Ямаев, Алексей Анатольевич|Алексей Ямаев]] — театр, эстраде режиссёр.
* [[Кириллова, Сарра Степановна]] — [[Шкетан театр]]ын тӱҥ режиссёржо (1974-1987 ийлаште).
* [[Кудрявцев, Валентин Андреевич]] — ГТРК «Марий Эл»ын тӱҥ режиссёржо (1990 ий гыч).
* [[Сусанин, Борис Васильевич]] — марий телевиденийын икымше режиссёржо.
== Палемдымаш-влак ==
<references/>
[[Категорий:Профессий-влак]]
[[Категорий:Режиссёр-влак|*]]
