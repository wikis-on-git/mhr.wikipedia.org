'''Марий Тӱрек кундем''' ({{lang-ru|''Мари-Турекский район''}})— [[Марий Эл]]ысе кундем. Республикын эрвелныже верланен. [[Йӱдвел]]-[[эрвел]]ныла [[Киров вел]] дене, [[кечывалвел]]-эрвелныла - [[Татарстан республик]], касвелне Марий Элын [[Шернур кундем|Шернур]], [[Поранча кундем|Поранча]], [[Морко кундем]]ла дене [[чек]] уло.
Рӱдӧ: [[Марий Тӱрек]] [[ола сынан кугыял]].
== Географий ==
Кумдык:1,5 тӱж. меҥ².
Кужыт: 76 меҥ.
Лопкыт: 36 меҥ.
Калыкчот: 28 тӱжем еҥ наре.

Тыште шуко корем, курык уло. Нур, олык, чодра, куэр-влак дене верысе пӱртӱс поян. Илем-влак эн чӱчкыдын ӱлнырак верланеныт, кӱкшытыштӧ огыл. [[Марий]]-влак дене ваш келшен [[руш]], [[суас]], [[удмурт]]-влакат пырля илат.

== Эртык ==
Марий Тӱрек кундемын эртымгорныжо Вятке край дене кылдалтын. Кокымшо тӱжем идалыкыште ты вер марий-влакын рӱдерышкышт савырнаш тӱҥалын. Варажым Виче эҥерыште Малмыж княжество шочын. Марий-влакын феодальный ушемышт лийын, кызытсе Марий Тӱрек кундемын ужашыже тушко пурен. [[Озаҥым налмаш]] годым малмыж князь [[Полтыш]], виче марий-влакын вуйлатышыже суас-влак велыште кредалын. А тунам курыкмарий-влак Акпарсын вуйлатымыж почеш руш-влаклан полшеныт.

Кунам Озаҥ сеҥалтын, марий мланде Россий кугыжанышыш пурен марий-влак эрык-верч кредалмашым тӱҥалыныт. XVI курымысо историйыште тиде событий-влак «черемис сар» семын возалт кодыныт. 

Верысе калыкым чыштырен кучашлан XVI курым мучашыште москосо виктем марий мландыште форпост-ола-влакым чоҥаш тӱҥалыныт. 1584-ше ийыште Вӱрзым эҥер серыште Уржум олам чоҥеныт, тудо вигак уездын рӱдерже лийын, тушко кызытсе Марий Тӱрек кундемын ужашыжым пуртеныт. Ты жапыштак марий-влакын Малмыжым руш крепостьыш савыреныт. Ты верлаште марий-влаклан апшат пашм шукташ, ола деке лишемашат чареныт. Кугу эҥерла гычат нуным поктен колтеныт. Тунам Марий мландын тӱржӧ изиш касвелкыла куснен. Тӱрек ола гыч кайымеке, марий-влак у илемым чоҥеныт, тошто лӱмымак коденыт, тыге [[Марий Тӱрек]] шочын.

== Кӧргӧ шеледымаш ==
=== Алексеевский ял шотан илем ===
=== Карлыган ял шотан илем ===
(Шукерте огыл Сардаял сельсовет тышке ушнен)

=== Косолоп ял шотан илем ===

=== Сысоево ял шотан илем (ондаксе Малинкинский сельсовет) ===

=== Марий Пыламарий ял шотан илем ===
(Шукерте огыл Нартас сельсовет тышко ушнен)

=== Марийский ял шотан илем ===

=== Марий Купто ял шотан илем ===

=== Марий Тӱрек посёлко шотан илем ===
(Шукерте огыл Тат-Китня сельсовет ден Алексеевский сельсовет-шамыч тышке ушненыт)


=== Хлебниково ял шотан илем ===
(Шукерте огыл Опаринысе сельсовет тышке ушнен)



* [[Кожлаял]]


{{Марий Эл}}

[[Категорий:Кундемла Марий Элыште]]

[[cv:Мари Элĕн Мари Турек районĕ]]
[[en:Mari-Tureksky District]]
[[hu:Mari-tureki járás]]
[[pl:Rejon mari-turecki]]
[[ru:Мари-Турекский район]]
[[tt:Мари-Төрек районы]]
[[vi:Mari-Tureksky (huyện)]]
