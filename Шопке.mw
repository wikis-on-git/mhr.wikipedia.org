[[Файл:Populus tremula 007.jpg|thumb|right|250px|Шопке]]
'''Шопке''' ({{lang-la|Populus tremula}}) – яшката тӱҥан, яклака ужар-ошалге шӱман, 35 м наре кӱкшытан лышташан пушеҥге. Диаметрже дене 1 м кӱжгӧ лийын кертеш. 80-90 ий, южгунам 150 ий марте ила, а шоҥго шопке пушеҥге-влак шуэн вашлиялтыт, молан манаш гын чӱчкыдын черлана. Лышташыже йыргешке, мучашыже мутыкрак але кошар-мутык, кужу чара вурган, вурго тӱҥжӧ кок велым лаптыргыше гай. 

Шопке [[Марий Эл]]ыште чыла вере кушкеш, тудым [[Евразий]]ын юалге да йӱштӧ верлаште вашлияш лиеш. Шопке чыла тӱрлӧ чодыраште кушкеш. Шукыж годым тудым чодыра тӱрыштӧ, чодыра аланыште, куэрыште ужаш лиеш. Коклан изирак яндар шопкерат вашлиялтеш. Шопке утларак вӱдыжгӧ мландым йӧрата.

[[Файл:Populus_tremula_002.jpg|300px|thumb|left|Шопке лышташ.]]
Изи мардеж годымат лышташ-влакше выр-выр-выр модыт. Шопкен тыгай ойыртемжым мут мастар-влак шке ойпогылаштышт моткоч устан сӱретлат. Налза, мутлан, [[С. Г. Чавай]]нын кумдан палыме «Чодыра йӱк» почеламутшым. Теве кузе тудо пушеҥге-влакын йӱкланымыштым оҥартыш мут дене ончыкта: 
:''[[Кож]]ла вует – гож-гож-гож,''
:''[[Пӱнчӧ]] лыгет – лыб-лыб-лыб,''
:''[[Писте]] вует – лыж-лыж-лыж,''
:''Шопке вует – быр-быр-быр.''

[[Файл:Populus tremula 005.jpg|250px|thumb|Шопке йытыр]]
Сӧрастарыме амал дене садыште тудым огыт шынде, но вӱд поргем тӱреш, мланде ынже сӱмырлӧ манын, шопкем шындылыт. Шопке писын кушкеш.

Тӱрлӧ вере илыше марий-влакын кутырымаштышт ты пушеҥгын лӱмжӧ тыгай сынан: олык, эрвел марий-влакын ''шопке''; Юлын пурла серыштыже илыше курык марий-влакын ''шапки''; шола серысе да Шараҥге (Нижегород обл.) марий-шамычын ''шапи''; Яраҥ (Киров обл.), Тоншай (Нижегород обл.) марий-влакын ''шапке''.


<!--ТИДЫМ ОЛЫКМАРЛАШКЕ КУСАРЫМАН: Важержӹ (алык марла: вожара) келгӹ рокышты, пиш шукы важ анавлäм (а.марла вож одар) колта. Нöргӹ Ш.-влäн каргыжышты яклака, сотикä-ыжаргы äль ыжарикä-лудикä. Кушмыжы семӹнь шимемеш дä лудыри лиэш. Пужы ыжарикä цӹреäн.
Ылӹштäшвлäжӹ церот доно вäрлäнäт, йӹргешкӹ äль ромб форманвлä, кытышты 3-7 см якте шоэш, мычашышты шӹренжок кашаргы, тӹрвлäштӹ тыгыдын пӹчкеден шӹндӹмӹ гань, ӹлӹштäш шäржы пын форман. Ш. ӹлӹштäшвлä шӹжӹм сары дон якшар цӹреäн лит.
Пеледӹшвлӹ изивлä, яргатавлä агылеп дä кечӹшӹ ялавашкы погымывлä. Пуэргӹ ялававлäжӹ якшарикä ылыт, кытышты доно 15 см якте шот, ӹдӹрäмäш ялaвавлäжӹ ыжарикäвлä, вӹцкӹжрäквлä. Ш. ӹлӹштäшвлäн печкäлтмешкӹ пеледеш.
Кӹцкӹжӹ — пиш изи вуян, нӱшмӱвлäжӹ пышкыды пынанвлä.

== Кушмы вäрвлäжӹ ==
Евразин юалгы дä ӱштӹрäк вäрвлäштӹжӹ цилä вäреок вäшлиäлтеш. Ти вäрвлäжӹ шӹргӹ дон тундрын вäшлиäлтмӹ дä шӹргӹ-степь зонышты ылыт. Ш. лӹмӹнок лывыргырак рокым ярата, вӹд тӹрӹштӹ, шӹргӹ лошты, кынамжы ошмаан вäрвлäштäт, ромы шӹргӹштӹ, каремвлäштӹ, купан дä кырыкан вäрвлäштӹ кушкеш.-->

[[Категорий:Пушеҥге-влак]]
