{{Ага}}
'''26 Ага''' — [[григориан кечышот]] почеш идалыкын 146-шо (кужемдыме ийлаште 147) кечыже. Идалык пытыме марте 219 кече кодеш.
== Пайрем-влак ==
* Российысе амалкалымаш (предпринимательство) кече палемдалтеш.

== Лӱмгече ==
Ага тылзын коло кудымшо кечынже Александр, Василий, Георгий, Егор, Юрий, Ефим, Ирина, Макар, Сергей, Эдуард–влакын лӱм кечышт.

== Мо лийын ==
''Тыгак ончо: [[:Категорий:26 Ага Мо лийын]]''

== Кӧ шочын ==
''Тыгак ончо: [[:Категорий:26 Ага Кӧ шочын]]''
* '''[[Таныгин, Александр Иванович]]''' — тӱҥ [[онаеҥ]]. Шкеже [[У Торъял кундем]] Танаксола гыч. Тудын паша корныжо тӱҥ шотышто тӱрлӧ ял озанлык-влак дене кылдалтын: ончыч «Заречный» совхозышто, вара «У куат» ушемыште тыршен. [[2000]]-ше ий гыч Александр Иванович марий погынын чолга еҥже. [[Марий Эл кугыжаныш чап танык]] дене палемдалтын.

* '''Павел Максимович Верхунов''' — Марий Эл Республикысе шанчын сулло пашаеҥже, Россий Федерацийын сулло чодыразыже. [[1975]]-ше ий гыч тудо[[ Марий кугыжаныш техник университет]]ысе чодыра таксаций да чодыра паша кафедрын пашаеҥже лийын: [[профессор]] марте кушкын. 400 наре шанче пашан, 40 моногорафийын авторжо. 

* '''Юрий Александрович Минаков''' — кугыжаныш пашаеҥ да чоҥышо. Йошкар-Олашке [[1968]]-ше ийыште толын да тӱрлӧ чоҥышо ушемлаште пашам ышташ тӱҥалын. 9 ий ончыч тудо Марий Эл кугыжаныш погынын вуйлатышыжлан шогалын. Тыгодымак шанче пашаштат шуаралтын: ятыр книган авторжо, Инвестиций да экономик чоҥымаш академийын академикше. Россий Федерацийын сулло чоҥышыжо. 

* '''Анатолий Анатольевич Смирнов''' — кугыжаныш пашаеҥ да шанче-экономист. Ончыч комсомол, вара партий пашаште шуаралтын. 1994-1996-шо ийлаште кугыжаныш погынын вуйлатышыже лийын. Шанче корныжо [[Марий кугыжаныш университет]]ыште шуйнен, тыште уста экономист профессор марте кушкын. Тӱҥ шотышто тудын пашаже-влак ял озанлык экономик йодышым рашемдаш полшат: тиде йодыш дене 100 наре шанче пашам, 5 монографийым возен. 

* '''Петров, Александр Алексеевич''' — журналист, драматург да [[поэт]]. Шкеже [[Кужэҥер кундем]] Мари-Олма ял гыч. [[Кугарня (газет)|«Кугарня» газетын]] тӱҥ редакторжылан ыштен. Тидын деч посна Александр Алексеевич поэт да драматург семын чапланен: «Кронуш», «Пупкин ӱдырым налеш» да моло пьесынат авторжо. 

== Кӧ колен ==
''Тыгак ончо: [[:Категорий:26 Ага Кӧ колен]]''

== Калык пале ==

{{commonscat|26 May}}

[[Категорий:26 Ага]]
