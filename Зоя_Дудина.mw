=== Зоя Дудина === (Зоя Михайловна Дудина) (1962 Кылме 4) – Марий Эл [[культурын заслуженный пашаенже]], Россий писатель ушемын членже. 

== Илыш да творческий корныжо ==

Зоя Михайловна Дудина(Глушкова) [[1962-шо ийыште 3 ноябрьыште]]  Шернур район Марисола Купсола ялеш шочын. Поэт да киноактер Йыван Кырлян шочмо мландыштыже кушкын шуаралтын. 
Ачаж ден аваже «Марисолинский» совхозышто пашам ыштеныт, куд икшымым ончен куштеныт йол ӱмбак шогалтеныт. 
[[1970-ше ийыште]] Марисола школышко тунемаш каен. Икымше почеламутшым лу ияш «Ший оҥгыр» кружокыш коштмыж годым возен. Тиде кружокым З.В.Ермакова , Марий Эл Республикын заслуженный туныктышыжо, вӱден. [[1978-ше ийыште]] Зоя Дудина икымше гана «Сылнымут шыже» поэт да писатель-влакын семинарыштышт участвоватлен. Тиде ийлаште почеламут-влакшын изи огыл подборка "Ямде лийыште" лектын. 
[[1980-ше ийыште]] З.М.Дудина университетын руш да марий отделенийышкыже тунемаш пурен. Тыштат тудо слынымутым серен, «Рия-Рия» фольклор ансамбльыш коштын. 
[[1985-ше ийыште]] Марий книга издательствыште пашам ышташ тӱналын туныктымо да сылнымут книган редакторжылан тыршен. Сай пашажым "Марий Эл тӱвыран сулло пашаеҥже" лӱм дене акленыт. 2005-2014 ийлаште "Марий Эл" газетыште сылнымут йодышым виктарен. Кызыт Марий кугыжаныш филармонийыште сылнымут да драматургий йодышым вӱда.  
[[1995-ше ийыште]] лекше «Марисолан мут сылныже» сборникыште икымше гана школ да студент жапыште возымо почеламутшо-влакым савыктен.  [[1998-ше ийыште]] декабрь тылзыште «Мый шкежат суксо омыл…» икымше книгаже лектын. А [[2000-ше ийыште]]  Суоми кундемысе Кастрен лӱмеш ушем Зоя Дудинан икымше книгажлан сылнымут премийым кучыктен.  В.Абукаев-Эмгак тиде книга нерген тыгерак каласкален: «Шӱлыкан, эсогыл ойган лирика, чон коржман, аван икшывым йӧратыме азап, тыгодым нимучашдымын илышым йӧратымаш – теве мо кышкареш калыплалтеш Зоян поэзийже … Келгытым, образым, философийым Зоя Дудина книгаштыже ятыр муаш лиеш. Да тудын ик почеламутшо весыжым ешара, шуя, утыр келгемда. Чумыр ончымаште пӱтынь сборник ик шӱлышан поэмыла лудалтеш, йоҥгалтеш…»
[[2000-ше ийыште]] спонсор-влакын полшымышт дене Зоя Дудинан  «Колыштса шӱшпык чон шортмем» кокымшо книгаже лектын. Тиде почеламут аршаш кок ужаш гыч шога. Икымше ужашыже шочмо калыклан, яллан, вер-шӧрлан пӧлеклатын. А кокымшо ужаш йӧратымаш лирика семын лектын. Тиде муро аршашыштыже Зоя Дудина курымашлык темым таравата – илыш да колымаш, йӧратымаш да ужмышудымаш, айдеме кокласе тыглай огыл кыл нерген каласкала. Пӱсӧ шижмаш, велыжан-велыжан ойсавыртыш-влак лудшын чонжым сымыстарат. 
Зоя Дудинан кумшо книгаже [[2004-ше ийыште]] лектын. Тиде почеламут аршаш марла да рушла савыкталтын. Поэтессын книгаже руш да моло родо-тукым йолташыже-влаклан пӧлек семын лийын. Почеламутым рушлаш Анатолий Спиридонов кусарен. 
Поэтын творчествыштыже кумда верым кусарыме паша налын шога. Тудо «История марийского народа», «Этнография марийского народа» туныктымо книга-влакым кусарен. А.С.Пушкинлан 200 ий темме лӱмеш «Сказка о рыбаке и рыбке» йомакым марлаҥден. Тиде пашамат Кастрен лӱмеш ушем премий дене палемден. [[2003-шо ийыште]] руш поэт Н.Заболоцкийын шочмыжлан 100 ий темме лӱмеш витле наре почеламутшым кусарен.
Зоя Дудина поэзийыште эре уым кычалеш. «Саликалан малтыме муро»книгаже тидымс пеҥгыдемда. Ончалаш гын, марий малтыме муро пеш шагал. А.Китиков латкум муро нерген гына ойла. Садлан тиде жанрым ятыр вияҥдыман. Тыгак Ош Кугу Юмылан пӧлеклыме циклым шерын лекташ гын , тыштат уым кычалме раш шижалтеш. Зоя Дудина марте ты йодышым нигӧ шерын огыл. Кумалтыш мутлан эҥертен, почеламут-влакым возен. Нуно тыгак ийдалык мучко толын шогышо пайрем негызеш возалтыныт. Ты циклын кугу сеҥымашыже семын палемдыман: композитор Сергей Маков ты сылнымут негызеш "Кӱсото" кантатым серен. Тиде сем поянлык 2010 ийыште М.Шкетан лӱмеш театрыште, финн-угор писатель-влакын Х конгрессым почмышт годым йоҥген. 
Зоя Дудина поэзийыштыже содержаний да сылнылык шотышто моткоч кумда мастарлыкым ужына. Тидын поэзийже виян – палыдыме каваште кӱдырчым кӱдыртыкта, ложгышо йӱран игечыште чевер кечым ужыкта, кӱлеш гын, илышым тоен пышта, а колышым шӱгар гыч кынелта. А чыла тидым шке шӱм-чон вошт колтыде сераш огеш ок лий. Чын, курымашлык тема: илыш – колымаш, йӧратымаш – ужмышудымаш, поро – осал, ошо – шеме – эрелан айдемым терген-терга да тергаш тӱҥалеш. Тидым кажне айдеме чон вошт колта, но кажне поэтшак кагазышке тудын семын луктын пыштен ок керт.  
Зоя Дудина поэзийыштыже Аван, Ӱдырамашын яндар, вургыжшо, тыматле, коржшо, кугешныше,  вийдыме, виян, но пӧръеҥ огыл шӱм-чонжо, мутат уке , тӱҥ верым налеш. Тидын деч посна вес темымат кумдан почеш. Ик тыгай шерге теме – шочмо кундем, ял, ача-аван суртшо. Йӧратымаш лирикат изи огыл верым налеш. Поэт пӱртӱс ямымат ужын мошта, тудым сӱретлаш сылне чиям муэш. 
Зоя Дудина почеламут корнылажым сылнештараш шуко тӱрлӧ таҥастарымашым, метафорым, метонимийым, эпитетым, да тулеч молымат кучылтеш. Тышеч тудын лывырге йылмыже, сынже шижалтеш. Поэтесса муро олыкыштыжо кандывуй ден висвисым, мӱйшудо ден мамымшудым ойырен мошта.

==Поэзий полшымо дене телевидиний передаче-влак==

Зоя Дудинан поэзийже тыгак шуко гана радио да телевидений дене йоҥген. Поэтессын да артист-влакын полшымышт дене тыгай передаче-влак лектыныт. 
*Маргарита Медикова. Поэзий аршаш: Авий ден пырля. – Марий телевидений, - 1998. 
*Зоя Дудина. Поэзий аршаш: Ида тылане мыланем йӧратымашым. – Марий телевидений, - 1999. 
*Олег Кузьминых, Зоя Дудина. Поэзий аршаш: Чеверын код, овда тӱня. – Марий телевидений, - 2000. 
*Зоя Дудина. Поэзий аршаш: Черланымаш Чарла олаште. – Марий телевидений, - 2001.
*Алёна Егошина. Поэзий аршаш: Зоя Дудинан почеламутшо-влак. – Марий телевидений, - 2002. 
*Зоя Дудина. Поэзий аршаш: О Поро Юмо. – Марий телевидений, - 2003. 
*Геннадий Сабанцев. Элнет: Унагудышто Зоя Дудина: Радиопередача, - 2002. 
*Геннадий Сабанцев. Между Волгой и Уралом: Зоя Дудинан почеламут аршашыже, - 2001.
*Дина Кораблева. Поэзий аршаш: Зоя Дудина, - 2000.
*Надежда Никитина. Поэзий аршаш: Зоя Дудина, - 2003.

==Писательын проезведенийже-влак==

*Мый шкежат суксо омыл: Почеламут-влак. – Йошкар-Ола: Марий книга савыктыш, 1998. – 96с. 
*Колыштса шушпык чог шортмым: Почеламут-вла сонет аршаш. – Йошкар-Ола: Марий книга савыктыш, 2000. – 96с.
*Эрелан йоратыме тат / Я миг, влюбленный в вечность: Стихи // Перевод А.Спиридонова. – Йошкар-Ола, 2004. – 64с.
*Марисолан мут сылныже: Сылнымут кружокыш коштшо-влакын ойпогышт. – Йошкар-Ола: Марий Эл Республикын тувыра министерствыже, Республикысе усталык рудер, 1995/ С. 52-68
*Марисола школем – сылнымут суртем: Тунем пытарше-влакын ойпогышт. – Йошкар-Ола. 2004. – 124с.
*«Шыпланымын» помыжалтме жапше: В.Абукаев-Эмгак мутланен. // «Кугарня», 1998, 1 май.
*Аза малтыме муро-влак. // «Кече», 2000. 4№
*Лиймем шуэш вудудыр: Почеламут-влак. // «Кугарня», 2002, 16 июнь
*Будет счастлив лишь тот, кто посмеет научиться любить и страдать…: Почеламут-влак. // Кудо-кодо, 2002, 6-7№.
*Поэзий илышемын ужашыже: Почеламут-влак. // «Марий Эл», 2002, 1 ноябрь.
*Тыге поэт гына воза: Зоя Дудинан мурпашажым лончылена. Почеламут-влак. // «Марий Эл», 2001, 3 март.
*Зоя Дудина: Палыме лийына: у автор, // «Ончыко», 1995, 5№. С.121-127.
*Зоя Дудина. Умбалне улам да…: Почеламут-влак. // «Ончыко», 1998, 9№. С.16 – 20. 
*Зоя Дудина. Почеламут-влак. // «Элнет», 1998, 1№. 
*Зоя Дудина. О Поро Юмо!: Почеламут-влак. // «Ончыко», 2002, 10№. С.100-111.
*Зоя Дудина. Ида шылтале шулыкемлан верчын: Почеламут-влак. // «Ончыко», 2003, 6№. С. 3 – 7.
*Зоя Дудина. Авий дене пырля: Почеламут-влак. // «Ончыко», 2005, 3№.
*Марий сылнымут аршаш: Кугурак классыште тунемше-влаклан / Г.Бояринова ден С.П. Чеснакова ямдыленыт. – Йошкар-Ола: Марий книга савыктыш, 2001. С.178.

==Писательын кусарыме пашаже-влак==

*Бушков Р.А. В государстве ромашек: Сернурский страницы жизни и творчества Н.А. Заболотского./ Государство ромашек – Вис-вис эл. Стихотворения и автобиографические заметки Н.А. Заболотского. Мар. кус. З.М. Дудина. – Йошкар-Ола, 2003. С. 95 – 138.
*А.С. Пушкин. Йомак-влак. / Колызо да кол нерген йомак. Мар. кус. З.М. Дудина. – Йошкар-Ола: Марий книга савыктыш, 2000. С. 39 – 57.
*А.Г. Иванов, К.Н. Сануков. Марий калыкын историйже: Кокла ийготан да кугурак класслаште тунемше-влаклан лудаш книга – Йошкар-Ола: Марий книга савыктыш, 1998. 
*Марий калыкын этнографийже: Кугурак класслаште тунемше-влаклан пособий / Г.А. Сепеев ямдылен. – Йошкар-Ола: Марий книга савыктыш, 2000.
*Йохана Йокипалтио. Теве тыгай орыктарыше йошкар шурто: Йомак / Финн йылме гыч З. Дудина ден С. Элембаева кус. // Ончыко, 2004, 12№.
*Саликалан малтыме муро: руш ойпого гыч кус. // Марий Эл, 2004, 22 май. 
*Йогыланаш ит пу чонетлан: Руш поэт Н. Заболотскийын шочмыжлан 100 ий вашеш. // Ямде лий, 2003, 3 май. 
*Вис-вис эл: ХХ курымысо руш поэзийын классикше Н. Заболоцкийын шочмыжлан – 100 ий. // Кугарня, 2003, 25 апрель. 
*Мыйым куштыш пуртус шыде йушто…: Н. Заболцкийлан – 100 ий. // Марий Эл, 2003, 6 май.
*Саликалан малтыме муро.: Руш калык ойпого да сылнымут гыч келыштарыме. // Ямде лий, 2004, 22 май.
*А.Волков. Лив калык нерген ой. Марий Эл, 2005, июнь.

==Илыш да творчествыж нерген литератур==

*Светлана Белкова. Палыме лийына: Музыка да сылнымут. // Марий Эл: 1994, 16 ноябрь.
*Светлана Михайлова. «Мый шкежат суксо омыл». // Марий Эл, 1999, 26 февраль. 
*Л. Григорьева. Поэзий – нимучашдыме корно. // «Ямде лий», 1999, 20 ноябрь. 
*Поэзий илышемын ужашыже: Ген. Сабанцев мутланен. // Марий Эл, 2002, 1ноябрь. 
*Удырамашын шум-чонжо – нимучашдыме кумда: А. Сидорова мутланен. // Кугарня, 2005, 4 март.
*«Шыпланымын помыжалтме жапше»: В.Абукев-Эмгак мутланен. // Кугарня, 1998, 1 май.
