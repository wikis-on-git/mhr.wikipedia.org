==Модмаш нерген==

Лапта –  кугу кумдыкышто модашлан келшыше спорт толкын. Пасум кок ужашлан шелыт. Ик тӱржым  кон маныт гын, весыжым – пöрт лÿмдат.
Команде дене модмо спортын видше.

==Эртымгорно==
Лапта модмашым [[Россий]]ыште тӱжем ий наре палат.  Каласаш кӱлеш, ятыр кундемыште тыгайрак сынан модмаш лийын. Кажне кундемыште модмашын шке лӱмжӧ уло. Мутлан, аҥглычан калык – [[крикет]] манеш, амыркан-влак – [[бейсбол]], [[софтбол]] семын палат, кубин калык – [[пелота]], румын – [[ойма]] манын ойлат, финн-влак – [[песа пало]] дене модыт, а теве немыч-влак тиде модмашым [[шлагбал]] лӱмдат. [[Норвегий]]ысе археолог-влак викинг калыкын илыме верыштым шымленыт, да тушто лапта тоям кычал муыныт. 
Историйым шергалын палдарена, Совет ушемыште 1957 ийыште лапта дене икымше официальный модмаш эртен.
Ик ий гыч – [[ССРУ]] кÿкшытысö чемпионат лийын.  Калыклан тиде модмаш моткоч келшен, да санденак тиде ийыштак тӱжем наре команде шочын.  [[1959]] ийыште лаптам РСФСР калыкын Спартакиаде программышкыже пуртеныт. Туге гынат [[1960]]-[[1970]] ийлаште лапта модмаш шке кушмашыжым да виянмашыжым чарна. Чаманен каласаш логалеш, лаптам пытартыш жапыште мондаш тӱҥалыныт ыле.
Тыгодым шукерте огыл  Ростов олаште лапта дене Россий кӱкшытысӧ икымше таҥасымаш эртен.  А [[1995]] ийыште чемпионат деч вара лапта модмашын у радамым пенгыдемденыт. [[1997]] ий гыч регионгокласе мер организаций – Российысе руш лапта Федераций пашам ышташ тӱҥалын.

== Модмаш радам ==
Модашлан изи теннис мече да метыр кутышан тоя кӱлеш. Модшо-влак кок командылан шелалтыт: кырыше, да вӱдышö. Кырыше команде гыч ик еҥ: - «кышкыше» (метальщик)  пасун тӱрышкыжӧ шогалеш да тоя дене мечым пералта. Тыге модмаш тÿҥалеш. Пералтыме деч вара «кышкыше», тоям шуен, пасун вес тӱрышкыжӧ куржеш, шукта гын – мӧҥгеш куржын пӧртылеш. Пӧртылмӧ годым ваштареш шогышо командын модшо-влак мече дене тиде еҥым эҥерташ тыршат. Огыт эҥерте гын – тиде модшо кон гыч пӧртыш куржын шуеш да угыч тоя дене мечым пералта.

Кон гыч пӧртылмӧ годым тавалыше-влак модшым мече дене эҥертен кертыт гын – команде-влак вер дене вашталтыт. Таҥасымаш пӧртыш логалмылан кая. Иктаж могай команде пӧртыш пурен кертеш гын – тоям налын, мечым пералта. Модышо мӧҥгеш пӧртылеш - тудын командыже ик очком налеш. Кӧ шукырак пога – тудо сеҥышыш лектеш. 


[[Категорий:Спорт]]
[[Категорий:Спорт тӱрлык-влак]]

[[de:Lapta (Spiel)]]
[[en:Lapta (game)]]
[[ru:Лапта]]
