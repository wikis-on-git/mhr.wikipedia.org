{{Газет
 |лӱм               = Ончыко
 |оригинал лӱм  = 
 |логотип                =Журнал Ончыко логотип.png
 |сӱрет            = 
 |возымаш                = «Ончыко» журналын 2010 ий Пургыж тылзысе номерже
 |тип                    = сылнымут да мер-политик журнал
 |формат                 = Формат 60х84.
 |негызлымаш              = 1926 ий
 |паша ыштымым чарнымаш = 
 |ак                   = 
 |оза              = 
 |издатель               = 
 |редактор               = 
 |тӱҥ редактор       = Игорь Геннадьевич Попов
 |штат                   = 
 |политический принадлежность            = 
 |йылме                   = марла, рушла
 |мыняр гана лектеш          = кажне тылзын
 |объём                  = 11 усл. печ. лист.
 |тираж                  = 1 300 экз.
 |тӱҥ офис           = 424000, Марий Эл Республик, Йошкар-Ола, Панфилов лӱмеш урем, 39. Тел./факс: (8362) 45-34-64.
 |ISSN                   = 
 |веб-сайт               = 
}}

[[File:Ончыко.jpg|thumb|300px|«Ончыко» журналын икымше номерын комжо.]]

'''Ончыко''' — марла-рушла лекше сылнымут да мер-политик журнал. [[1926]] ий гыч савыкталтеш. Шке лӱмжым ик гана веле огыл вашталтен («У вий», «Родина верч», «Марий альманах»).

Журналыште марий да [[Марий Эл]]ыште илыше [[серызе]], [[поэт]]-влакын [[почеламут]], проза да драматургический произведений-влакышт савыкталтыт, тыгак лӱмлӧ тӱвыра пашаеҥ, шанчызе, критик-влакын статьяшт, марий [[композитор]]-влакысе произведенийыштын нотышт печатлалтыт. Журналым Марий Эл Республикыште да вес кундемлаште марий-влакын тӱшкан илыме верлаштыт лудыт.

==Эртык==
«Ончыко» журналлан негызым «Йошкар кече» газетын пашаеҥже влак — С.Элнет, [[Майоров-Шкетан, Яков Павлович|М.Шкетан]], П.Ланов и Э.Савинов пыштеныт. 

[[1926]] ий [[31 июль]]ышто «[[У вий]]»  литературно-художественный журнал ош тӱням ужын — «Йошкар кече» (кызытсе «[[Марий Эл (газет)|Марий Эл]]») газет олмеш 20 лаштыкан изи сылнымут книга лийын. Лудшо-влак тудым яра налыныт, 1550 экз. тираже дене лекше журналыште М.Шкетанын, Э.Савиновын, Р.Онарын ойылмашышт-влак, Н.Мухинын, П.Лановын, С.Элнетын почеламутышт-влак савыкталтыныт.

[[1936]] ийыште, репрессий жапыште, журнал ик жаплан лекмым чарнен. [[1936]] ийыште «[["У вий" журнал|У вий]]» журнал «[[Пиалан илыш]]» альманахыш савырнен, [[1953]] ий мучаш марте савыкталтын. 

[[1942]]—[[1945]] ийлаште журнал «[[Родина верч]]» маналтын,  вара «Марий альманах» лӱм дене савыкталтын. [[1942]] ийысе нылымше номер гыч тудо ончычсо лӱмжым пӧртылтен — «Пиалан илыш». 

1954 ий гыч журнал «Ончыко» лӱм дене лектеш.

Латик ий жапыште ([[1926]]-[[1936]] ийлаште)  «У вийым» 86 номержым савыктыме гын, сар пагытым авалтыше 16 идалыкыште ныллым гына. [[1954]] ий гыч журнал «Ончыко» лӱм дене идалыклан куд гана лекташ тӱҥалын, а [[1994]] ий гыч - кажне тылзын. Тылеч вара тӱҥ редакторлан В. Столяров (Юксерн), А. Асылбаев (Асаев), [[Колумб, Валентин Христофорович|В. Колумб]], [[Николаев, Семён Васильевич|Сем. Николаев]], [[Юзыкайн, Александр Михайлович|А. Юзыкайн]] ыштеныт. 1988 ий гыч - [[Тимиркаев, Анатолий Тимиршинович|А. Тимиркаев]]. 

1987 ий Шорыкйол тылзын нылымше кечынже журналым «Знак Почёта орден» дене палемденыт. 

Тудым редакцийын тистышкыже РСФСР писатель ушем вуйлатыше Сергей Михалков пижыктен.

== Тӱҥ редактор-влак ==
* 1954—1961 — [[Столяров, Василий Степанович|В.Столяров (Юксерн)]]
* 1961—1972 — [[Асылбаев, Ахмет Асылбаевич|А.Асылбаев]]
* 1972—1974 — [[Колумб, Валентин Христофорович|В.Колумб]]
* 1975—1984 — [[Николаев, Семён Васильевич|С.Николаев]]
* 1984—1988 — [[Юзыкайн, Александр Михайлович|А.Юзыкайн]]
* 1988—2016 — [[Тимиркаев, Анатолий Тимиршинович|А.Тимиркаев]]
* 2016—2017 — [[Сабанцев, Геннадий Леонидович|Г.Сабанцев-Ояр]]
* 2017 ий гыч — [[Попов, Игорь Геннадьевич|И. Попов]]

==Тугак ончо==
* [[У сем (журнал)|«У сем» журнал]]
* [[Литера (журнал)|«Литера» журнал]]
* [[Кече (журнал)|«Кече-Солнышко» журнал]]

==Кылвер-влак==
* [http://kidsher.ru/ru/archives/11111 Игорь Попов стал главным редактором журнала «Ончыко»]
* [http://kidsher.ru/ru/archives/6885 Главным редактором журнала «Ончыко» назначен Геннадий Сабанцев]
* [http://kidsher.ru/ru/archives/172 Каким будет журнал «Ончыко» в 2015 году?] 
* [http://www.gov.mari.ru/main/news/rep/cult/2006/1611_1.phtml «Вперед» — и никаких гвоздей! Марийскому литературному журналу «Ончыко» — 80 лет]
* [http://www.maribook12.ru/index.php/structure/onchyko «Ончыко» журналын редколлегийже]
* [http://mari-lab.ru/index.php/Ончыко_(PDF) «Ончыко» журналын PDF-архивше]
[[Категорий:Марий йылме дене журнал-влак]]
