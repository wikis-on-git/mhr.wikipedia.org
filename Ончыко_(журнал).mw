'''Ончыко''' — марий журнал.

[[1926]] ий [[31 июль]]ышто «[[У вий]]»  литературно-художественный журнал ош тӱням ужын. Тиде «Йошкар кече» (кызытсе «[[Марий Эл (газет)|Марий Эл]]») газет пелен лекше 20 страницан изи книга лийын. [[1936]] ийыште, репрессий жапыште, журнал ик жаплан лекмым чарнен. [[1938]] ийыште сылнымутан у изданийым - «[[Пиалан илыш]]» альманахым лукташ йӧн лектын. Тудо [[1953]] ий пытымешке савыкталтын. Жапшылан кӧра лӱмжым ятыр гана вашталтен. [[1942]]-[[1945]] ийлаште  «[[Родина верч]]» маналтын,  вара «Марий альманах» лӱм дене савыкталтын. [[1942]] ийысе нылымше номер гыч тудо ончычсо лӱмжым пӧртылтен - "Пиалан илыш".

Латик ий жапыште ([[1926]]-[[1936]] ийлаште)  «У вийым» 86 номержым савыктыме гын, сар пагытым авалтыше 16 талукышто  ныллым гына. [[1954]] ий гыч журнал «Ончыко» лӱм дене идалыклан куд гана лекташ тӱҥалын, а [[1991]] ий гыч - кажне тылзын. Тылеч вара тӱҥ редакторлан В. Столяров (Юксерн), А. Асылбаев (Асаев), В. Колумб, Сем. Николаев, [[Юзыкайн, Александр Михайлович|А. Юзыкайн]] ыштеныт. 1988 ий гыч - А. Тимиркаев. [[1987]] ийыште «Ончыко» журнал «[[Знак Почета]]» орден дене наградитлалтын. Тудым редакцийын тистышкыже РСФСР писатель ушем вуйлатыше Сергей Михалков пижыктен.

[[Категорий:Марий журнал-влак]]
