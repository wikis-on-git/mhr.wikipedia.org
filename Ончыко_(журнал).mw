{{Газет
 |лӱм               = Ончыко
 |оригинал лӱм  = 
 |логотип                =Журнал Ончыко логотип.png
 |сӱрет            = 
 |возымаш                = «Ончыко» журналын 2010 ий Пургыж тылзысе номерже
 |тип                    = сылнымут да мер-политик журнал
 |формат                 = Формат 60х84.
 |негызлымаш              = 1926 ий
 |паша ыштымым чарнымаш = 
 |ак                   = 
 |оза              = 
 |издатель               = 
 |редактор               = 
 |тӱҥ редактор       = Игорь Геннадьевич Попов
 |штат                   = 
 |политический принадлежность            = 
 |йылме                   = марла, рушла
 |мыняр гана лектеш          = кажне тылзын
 |объём                  = 11 усл. печ. лист.
 |тираж                  = 2100 экз.
 |тӱҥ офис           = 424000, Марий Эл Республик, Йошкар-Ола, СССР Вооруженный вийын 70-идалыкше лӱмеш урем, 20. Тел./факс: (8362) 45-34-64.
 |ISSN                   = 
 |веб-сайт               = 
}}
[[File:Журнал Ончыко февраль 2010 обложка.png|thumb|«Ончыко» журналын 2010 ий Пургыж тылзысе номерже]]
'''Ончыко''' — марла-рушла лекше сылнымут да мер-политик журнал. [[1926]] ий гыч савыкталтеш. Шке лӱмжым ик гана веле огыл вашталтен («У вий», «Родина верч», «Марий альманах»).

Журналыште марий да [[Марий Эл]]ыште илыше [[серызе]], [[поэт]]-влакын [[почеламут]], проза да драматургический произведений-влакышт савыкталтыт, тыгак лӱмлӧ тӱвыра пашаеҥ, шанчызе, критик-влакын статьяшт, марий [[композитор]]-влакысе произведенийыштын нотышт печатлалтыт. Журналым Марий Эл Республикыште да вес кундемлаште марий-влакын тӱшкан илыме верлаштыт лудыт.

==Эртык==
[[1926]] ий [[31 июль]]ышто «[[У вий]]»  литературно-художественный журнал ош тӱням ужын. Тиде «Йошкар кече» (кызытсе «[[Марий Эл (газет)|Марий Эл]]») газет пелен лекше 20 страницан изи книга лийын. [[1936]] ийыште, репрессий жапыште, журнал ик жаплан лекмым чарнен. [[1938]] ийыште сылнымутан у изданийым — «[[Пиалан илыш]]» альманахым лукташ йӧн лектын. Тудо [[1953]] ий пытымешке савыкталтын. Жапшылан кӧра лӱмжым ятыр гана вашталтен. [[1942]]-[[1945]] ийлаште  «[[Родина верч]]» маналтын,  вара «Марий альманах» лӱм дене савыкталтын. [[1942]] ийысе нылымше номер гыч тудо ончычсо лӱмжым пӧртылтен - "Пиалан илыш".

Латик ий жапыште ([[1926]]-[[1936]] ийлаште)  «У вийым» 86 номержым савыктыме гын, сар пагытым авалтыше 16 идалыкыште ныллым гына. [[1954]] ий гыч журнал «Ончыко» лӱм дене идалыклан куд гана лекташ тӱҥалын, а [[1991]] ий гыч - кажне тылзын. Тылеч вара тӱҥ редакторлан В. Столяров (Юксерн), А. Асылбаев (Асаев), В. Колумб, Сем. Николаев, [[Юзыкайн, Александр Михайлович|А. Юзыкайн]] ыштеныт. 1988 ий гыч - А. Тимиркаев. [[1987]] ийыште «Ончыко» журнал «[[Знак Почета]]» орден дене палемдалтын. Тудым редакцийын тистышкыже РСФСР писатель ушем вуйлатыше Сергей Михалков пижыктен.

== Тӱҥ редактор-влак ==
* 1954—1961 — [[Столяров, Василий Степанович|В.Столяров (Юксерн)]]
* 1961—1972 — А.Асылбаев
* 1972—1974 — В.Колумб
* 1975—1984 — С.Николаев
* 1984—1988 — [[Юзыкайн, Александр Михайлович|А.Юзыкайн]]
* 1988—2016 — А.Тимиркаев
* 2016—2017 — Г.Сабанцев
* 2017 ий гыч — И. Попов
==Клывер-влак==
* [http://kidsher.ru/ru/kaim_budet_zhurnal_onchyko_v_2015_godu/ Каким будет журнал «Ончыко» в 2015 году?] Интернет-журнал «Кидшер», 3 декабря 2014
* [http://www.gov.mari.ru/main/news/rep/cult/2006/1611_1.phtml «Вперед» — и никаких гвоздей! Марийскому литературному журналу «Ончыко» — 80 лет], Министерство культуры, печати и по делам национальностей Республики Марий Эл, 16.11.2006
* [http://www.maribook12.ru/index.php/structure/onchyko «Ончыко» журналын редколлегийже]
[[Категорий:Марий йылме дене журнал-влак]]
