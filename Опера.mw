{{Вес ыҥ-влак|Опера (ыҥ-влак)}}
'''Опера''' ({{lang-it|''opera'' — паша}}) — [[театр]]ыште ончыкташлан возымо музыкально-драматический произведений; театрысе представлений.
== Марий опер ==
[[Марий]] муро аланыште опера жанр кугу вийым налын огыл. [[Ключников-Палантай, Иван Степанович|И.С.Ключников-Палантай]] 20-шо ийлаште "Хор оперым" возынеже ыле, а [[Яков Эшпай]] ден [[Кузьма Смирнов]] опера шотышто шке шонымашыштым ("Мирон Мумарин ден "Арслан") шуктынешт ыле. Но тичмашын, тӱҥалтыш гыч мучаш марте шке пашажым [[Сапаев, Эрик Никитич|Эрик Сапаев]] гына ыштен кертын.
=== «Акпатыр» 1-ше опера ===
"Акпатыр" операн премьерын эртыме кечыже ([[5 Вӱдшор]] [[1963]]) марий оперын шочмо кечыжлан шотлалтеш. «Акпатыр» опера [[Чавайн]]ын тыгаяк лӱман произведенийже негызеш Эрик Сапаев семлызе возен. Либреттом [[Геннадий Матюковский]], [[Йыван Осмин]], [[Михаил Якимов]] ямдыленыт. Пугачёв жап годсо сар кредалмаш пагытым ончыкта, кузе марий-влак руш кугыжа ваштареш шке эрык верч кучедалыныт. 
=== «Элнет» 2-шо опера ===
«Элнет» лӱман 2-шо марий операм [[Иван Молотов]] [[семлызе]] [[1970]]-ше ийыште возен. Адакат Чавайнын произведенийже негызешак возалтын, либреттом [[Семен Николаев]] ямдылен.

=== «Алдияр» 3-шо опера ===
«Алдияр» лӱман 3-шо операм [[Архипова, Элина Анатольевна|Элина Архипова]] [[2000]]-ше ийыште [[Арсий Волков]]ын «Алдияр» пьесыж негызеш возен (Ганя Гадиатов либреттом ямдылен). Сюжетлан тошто марий ойлымашым налме: йӧратымаш, [[чимарий]]-влакым [[тынеш пуртымаш]]. 
Алдияр лӱман [[сонарзе]] марий [[карт]]ын ӱдыржым йӧратен шынден, но шкеже [[танле тын]] йӱла почеш ила, сандене илышыжым йӧратыме ӱдыр денже кылден ок керт. Тяви лӱман тӱҥ героиня йӧратымаш да марий йӱла коклаште чонжым йӱлалта. 

=== Моло паша-влак ===
[[Юрий Евдокимов-Тойварс]] "Стапан Микале" оперым [[Миклай Рыбаков]]ын "Морко сем" пьесыж негызеш [[1988]]-ше ийыште возен, Сарра Кириллова либреттом ямдылен.

== Тыгак ончо ==
* [[Оперетта]]
* [[Театр]]
* [[Мӱзикыл]]

== Негыз ==
* Энциклопедия Республики Марий Эл - Йошкар-Ола, 2009. - 592-593 лашт.
== Кылвер-влак==
* https://web.archive.org/web/20170615075912/http://www.operaballet.net/ru/show/opera/202/
[[Категорий:Театр]]
[[Категорий:Опера]]
