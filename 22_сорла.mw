{{Сорла}}
'''22 Сорла''' — [[григориан кечышот]] почеш идалыкын 234-ше (кужемдыме ийлаште 235) кечыже. Идалык пытыме марте 131 кече кодеш.
== Пайрем-влак ==
* [[Россий Федераций кугыжаныш тисте|Россий Федераций кугыжаныш тистын]] кечыже.
== Лӱмгече ==
*Сорла тылзын коло кокымшо кечынже Алексей, Антон, Дмитрий, Иван, Леонтий, Мария, Маркиан, Матвей, Петр, Юлиан, Яков – влакын лум кечышт.  
== Мо лийын ==
''Тыгак ончо: [[:Категорий:22 Сорла Мо лийын]]''
* 1922-шо ийыште Зальцбургышто театр сымыктышын фетивальже эртен.
* 1941-ше ийыште Совет Ушем аралымаш комитетын 562-шо №-ан кӱштыкшӧ лектын. Тиде кӱштык почеш кажне салтаклан кечылан ик гана 100 грамм арака пуалтеш.
* 2004-ше ийыште Владимир Путин льготный оксам тӱлымӧ шотышто икмыняр кӱштыкыш кидшым пыштен. Нуно туныктыш системым, инвалид ден ветеран-влакын окса кугытыштым авалтен. 
== Кӧ шочын ==
''Тыгак ончо: [[:Категорий:22 Сорла Кӧ шочын]]''
* [[1933]] — Наталия Ивановна Багаева, туныктыш пашаеҥ, Россий Федерацийын сулло туныктышыжо. Ончыч шочмо [[Марий Турек кундем]]ысе тӱрлӧ школлаште туныктышылан пашам ыштен, а 1967-1984-ше ийлаште [[Карлыган]] кыдалаш школын вуйлатышыже лийын. Тудын 17 ий тыршыме жапыште школ пелен калык семӱзгар-влак оркестр чумырген, тыгак йоча-влаклан [[кеҥеж]]ым канаш лагерь пашам ыштен. 
* [[1936]] — Галина Михайловна Камских, туныктышо. Тудо [[Марий Тӱрек кундем]] Китня могырышто шочын-кушкын. 32 ий наре тудо [[Шернур]] кыдалаш школын тӱҥалтыш класслажым туныктен. А уста туныктышым Россий Федерацийын сулло туныктышыжо чап лӱм дене палемденыт. 
* [[1931]] — Александр Иванович Шаров, механизатор, Россий Федерацийын сулло чоҥышыжо. [[Ӧрша кундем]]ысе Шарово ялыште шочын. 35 ий тудо Марстройтрест ушемыште бульдозеристлан пашам ыштен. Суапле пашажлан «Знак Почёта» орден дене палемдалтын.
* [[1938]] — Анатолий Константинович Ермаков, уста пашазе, Россий Федерацийын сулло механизаторжо. [[У Торъял кундем]]ыште шочын. Паша ӱмыржӧ «Йошкар кече» да «Авангард» колхозла дене кылдалтын. «Авангардыште» гын 22 ий механизаторлан пашам ыштен да паша ударник лийын, соцтаҥасымаштат  ятыр гана сеҥышыш лектын. Суапле пашажлан Ленин да Йошкар Знамя Паша орден-влак дене палемдалтын. 
* [[1957]] — Ольга Васильевна Бирючёва, Марий Элын сулло журналистше. [[Одо Эл]]ыште шочын. [[Ленинград]]ысе кугыжаныш университетым тунем лекмек, Йошкар-Оласе «[[Марийская правда]]» газет редакцийыште тыршаш тӱҥалын. Пашаже-влак тӱҥ шотышто калык илышкыл аралтыш дене кылдалтше улыт. 1999-ше ийыште Ольга Васильевна Марий Эл президентын «Шӧртньӧ перо» премийым сеҥен налын.
* [[1964]] — Игорь Владимирович Бушуев, [[сӱретче]]. Тудо [[Йошкар-Ола]]ште шочын-кушкын. Ятыр кумдан палыме сӱретын авторжо. 
== Кӧ колен ==
''Тыгак ончо: [[:Категорий:22 Сорла Кӧ колен]]''

== Калык пале ==
* '''Матфейын кечыже'''. Ты кечын озавате-влак вӱташ лектын ушкалым йыштак лӱштеныт, тыгодым тетла нигӧ тидым ужшаш огыл улмаш. Уке гын, шинча возеш манын шоненыт.
{{commonscat|22 August}}

[[Категорий:22 Сорла]]
