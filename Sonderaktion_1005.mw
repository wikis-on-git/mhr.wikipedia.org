'''Операций 1005''' ({{lang-de|Sonderaktion 1005}}), тыгак "эксгумаций операций" —  [[Кокымшо тӱнямбал сар]] годым нацист Германийын Рейнхард операций годым миллион наре еным пуштмо кышам петырашлан эртен. 

==Тӱҥ увераҥар== 
Операций 1942 гыч 1944 ий марте шолып , концентрационный лагерьыште шинчыше-влак дене эртен.Нуно тушкан тойымо шугарлам почеден колышо капым  йулалтеныт. Тыгай пашаче группо-влакым официально "Колышо команде" лумденыт. Нуно зондеркоманде 1005ын ужашыже лийыныт. Куржын ынышт керт манын, пашам чеп дене йолыштен ыштыктеныт. Операций почеш СД команде да порядкым эскерыше полиций эскерен.
  
==Эртымгорно==
[[Файл:Sonderkommando.PNG|thumb|left|Зондеркомандын членже-влак Яновск концлагерьыште верланыше айдеме лум тыгыдемдыше машина воктене. (июнь 1943 — октябрь 1943)]]
1942 ий уярня тылзын СС обергруппенфюрер Рейнхард Гейдрих операций 1005 туналаш СС штандартенфюрер Пауль  Блобельлан куштымашым пуен. Но тудым туналаш пеледыш тылзын 1942 ийыште Гейдрихым пуштмо событий мешаен. "Антропоид" операций годым тудым УСО чехийысе агент-влак пуштыныт. Сурем тылзе мучаште Гестапо вуйлатыше СС группенфюрер Генрих Мюллер Блобельлан операцийым туналаш эше ик куштымашым пуен.  Тудо жапыште тун шонымашлан еврей влакым пуштедыме да тойымо кышам шылтыме лийын, операций тыгак моло нацист-влакын айнзатцтӱшка-влакын пуштедымашым шылташ эртаралтын.
 
Блобель тиде операцийым Хелмно воктене тӱҥалын. Но эксгумироватлыме колышо кап-влакым пытараш чукталтше бомба-влакым кучылтмо йон нимо сайым конден огыл. Тул воктенсе чодырашке куснен. Пайдале сай йонлан куртньо решоткашке але куртньыгорно рельсыш колышо капым да пум почела оптен нуным йулалтымаш шотлалтын.  Йулымо деч вара кодшо лу фрагмент-влакым лумынак тыгыдемдыше машина гочын колтеныт да лакыште тоеныт.

Операций официал Собибор концлагерьыште туналын. Колышо команде тушкан тойымо шугарла гычын колышо кап-влакым луктеден йулалтен. Тиде пашам пытарымеке пашазе-влакым пуштыныт.1942 ий теле тылзын операций Белжец концлагерьыш куснен, вара Треблинкыш. Ну а теве Аушвиц, Берген-Бельзен лдагерьлаште тиде операций эртаралтын огыл. Тушто шке крематорий лийын. Заключенный-влакым вигак йулалтеныт.  

Операций 1005 тыгак 30-шо ийлаште нацист-влакын еврей-влакым тушкан пуштмо верлаште эртен. Тиде Бабий Яр ден 9 форт лагерьлаште. 1944 ийыште Йошкар Армийын наступленийлан кора, СС обергруппенфюрер Вильгельм Коппе Генерал-губернаторство кумдыкысо 5 областьыште посна 1005 группо-влакым чумыраш шуден. Но нине группо-влакын пашашт мучаш марте  каен шуктен огыл. Совет Армий концлагерь верлашке толын шуктен. 

==Умбакыжым==
[[Файл:Paul Blobel.jpg|left|thumb|200px|Пауль Блобель]]

[[de:Sonderaktion 1005]]
[[en:Sonderaktion 1005]]
[[fr:Sonderaktion 1005]]
[[he:מבצע 1005]]
[[it:Sonderaktion 1005]]
[[nl:Sonderaktion 1005]]
[[no:Sonderkommando 1005]]
[[pl:Akcja 1005]]
[[pt:Sonderaktion 1005]]
[[ru:Sonderaktion 1005]]
[[sv:Aktion 1005]]
[[uk:Sonderaktion 1005]]
