{{Палыме еҥ
 |лӱм                 = Зинаида Васильевна Долгова
 |оригинал лӱм        = Зинаида Долгова
 |сӱрет               = 
 |сӱретын лопкытшо    = 
 |возымаш             = 
 |шочмаш дене лӱм     = Зинаида Васильевна Долгова
 |тыршымаш алан       = [[серызе]], [[почеламутчо]], [[драматург]], [[артист]]
 |шочын               = 16.12.1957
 |шочмо вер           = [[РСФСР]], [[Марий АССР]], [[Морко кундем]], [[Ӱшӱттӱр (Морко кундем)|Ӱшӱттӱр]] ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий АССР-ын сулло артистше]] (1996), [[Марий АССР-ын Калык артистше]] (1999)
 |Commons             = 
}}

'''Зинаида Долгова''' (Зинаида Васильевна Долгова) ({{Шочын|1957|12|16}}, [[РСФСР]], [[Марий АССР]], [[Морко кундем]], [[Ӱшӱттӱр (Морко кундем)|Ӱшӱттӱр]] ял) — [[марий]] [[серызе]], [[почеламутчо]], [[драматург]], [[артист]], [[Марий АССР-ын сулло артистше]] (1996), [[Марий АССР-ын Калык артистше]] (1999).

== Илыш корныжо ==
Зинаида Васильевна Долгова 1957 ийын 16 декабрьыште Морко район Ӱшÿттÿр ялеш шочын. 1973 ийыште Изнур кыдалаш школым тунем пытарен. Вара Оршанка педагогический училищышке тунемаш пура да 1977 ийыште тунем лектеш. Морко район Кожлаял школышто марий йылме да литературым туныктен. Н.К.Крупская лÿмеш Марий кугыжаныш педагогический институтышко заочно тунемаш пура, ик жапыштак тушто секретарь-машинисткылан пашам ышта. Вара Зинаида Васильевна Савинысе летчик-влакын штабышкышт пашам ышташ кусна, тыштат секретарь-машинисткын сомылжым шукташ тÿҥалеш. 1980 ийыште А.В. Луначарский лÿмеш Государственный театральный институтышто Россий Федерацийын калык артистше П.О.Хомскийын курсыштыжо тунемаш тÿҥалеш. 1985 ийыште тиде институтым отличий дене тунем лектеш да М. Шкетан лÿмеш Марий кугыжаныш драме театрыште пашам ышташ тÿҥалеш.

Зинаида Васильевна изиж годымак нунын кундемыш спектакль дене толшо актер-влакын модмыштым ончаш йöратен. Тидын нерген актриса теве кузерак шарналта: « Мемнан деч кум уштыш тораште Немычсола ял. Тушко икана М. Шкетан лÿмеш театр «Кунам ломбо пеледеш» спектакльым конден. Мый, кумшо классыш коштшо йоча, В.С.Янгабышевын модмыжым йöратен шынденам. Марий тувырым чийыше, кугу кÿрен шинчан актерым ужмек, тугай чот актриса лиймем шуын.  

З.Долгова – пÿсö койыш-шоктышан актриса. Тудо сылне сын-кунжо да шÿшпык йÿкшö дене ончаш толшо-влакын кумылыштым савыра. Пьесым да шке героиньышт-влакым келгын шижын мошта. Тудын чоҥымо ятыр образ ныжыл кумыл да келге кöргö вий дене ойыртемалтеш.

1994 ийыште актриса З.Долгова театрын тунамсе тÿҥ режиссержо В.Пектеевлан  А.Пудинын «Четвертая Сибелиуса» драмыжым шындымаште полша. Тиде спектакльым Финляндийысе Тампере олаште эртыше театральный фестивальыште ончыктат. 

Актриса туныктымо пашаште тыршен: Марий республикысе тÿвыра да сымыктыш колледжын театральный отделенийыштыже, а 2000-2005 ийлаште Санкт-Петербургысо театр искусство академийын национальный студийыштыже сценыште кутырымо да актерын мастарлыкше предмет-влакым вÿден.

Зинаида Васильевна Долгова драматургийыште шке корныжым кычалын. 

== Тӱҥ произведенийже-влак ==
* Почеламут-влак// Марий Эл. 2003. 8 март.
* Кава пундашке йолгорно : телесценарий // Марий Эл. 2004. С. 2— 5, 10, 11 март.
* Шудо шешке : комедий // Кызытсе марий пьесе. Йошкар-Ола, 2007. С. 113-154.
*2003 ийыште  – «Полдыранат ош пеледышан» легенде-пьесым возен.
*2004 ийыште – «Пысман корем» драме  да «Шудо шешке» комедий ош тÿням ужыныт.
*2004 ийыште – «Лаюкай агур» пьесем возен.
*2006 ийыште  – «Вис-вис пушан орлыкем» драмыже шочын.
*2007 ийыште – ончышым «Ӱдыр сий» комедий дене куандарен.
*2013 ийыште – «Немыч вате» комедий шочын.
*2013 ийыште «Ял ÿмбалне мужыр йÿксö» киношто Качырин рольжым модын.
*2014 ийыште Морко кундем Нурмучаш ялыште «Шудо шешке» кином сниматленыт. Зинаида Васильевна сценарийым возен.
*2016 ийыште «Ачай, ачием» пьесым В.Григорьев ден пырля шынденыт.
*2016 ийыште – «Ир мÿкш игын мурыжо» пьесе ош тÿҥям ужын.
*2017 ийыште – «Кунам толат, авай» драмым А. Петров дене пырля возеныт.

== Театр постановкыжо-влак ==
* Полдыранат ош пеледышан [Белый цвет борщевика : легенда]. (Мар. театр) 2003.
* Шудо шешке [Сноха к сенокосу : комедия]. (МТЮЗ) 2004. 
* Пысман корем [Овраг : трагикомедия]. (Мар. театр) 2005.
* Ӱдыр сий [Девичьи посиделки : комедия]. (Мар. театр) 2007. 
* Висвис пушан орлыкем [Печаль моя ромашковая : драма]. (МТЮЗ) 2007.

== Илышыже да творчествыже нерген литератур ==
* Ябердина И. Марий Элын артистше-влак // Ончыко. 2000. № 10. С. 109-110.
* Сабанцев Г. Чон шолмем кагазыш луктын пыштем // Марий Эл. 2003. 8 март.
* Куклина Э. Тале артист, уста драматург да ныжыл мурызо // Кугарня. 2004. 9 июль.
* Г. Кныш-Ковешникова. Ищите женщину в... зрительном зале // Мар. правда. 2004. 6 нояб.
* Кульбаева Н. Артисты Марийского театра. Йошкар-Ола, 2005. С. 52-55.
* БМЭ. Йошкар-Ола, 2007. С. 110.
* Зинаида Долгова // Кызытсе марий пьесе. Йошкар-Ола, 2007. С. 111-112.

== Чап ==
* 2003 ийыште «Эн сай пьеса» I Республиканский конкурсышто «Полдыранат ош пеледышан» легендыжлан 2-шо верым пуэныт. Тыгаяк II конкурсышто «Пысман корем» драмыж дене 1-ше, а «Шудо шешке» комедийже дене 3-шо призым сеҥен налын. III конкурсышто «Вис-вис пушан орлык» пьесыже угыч 2-шо верым сулен. Зинаида Долгова тыгак почеламут-влакым, «Кава пундашке йолгорно» телевизионный фильмлан сценарийым возен. 
*Зинаида Васильевна Долговалан 1996 ийыште Марий Эл Республикын сулло артистше лÿмым пуэныт.
*1999 ийыште Марий Эл республикын калык артистше лÿмым сулен налын.
*Ныл гана Йыван Кырля лÿмеш примийын лауреатше лийын.

== Литератур ==
# [https://drive.google.com/file/d/10xXFllqEUItvk-ZNT9xjX8yHH4ojb1Jz/view Марийская биографическая энциклопедия : 3849 имен в истории Марийского края и марийского народа / авт. и рук. проекта В. Мочаев. - Йошкар-Ола, 2007. С. 110.]
# [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 205-206.]

[[Категорий:Марий серызе-влак]]
[[Категорий:Марий почеламутчо-влак]]
[[Категорий:Марий драматург-влак]]
[[Категорий:Марий артист-влак]]
[[Категорий:Марий Эл Республикын Калык артистше-влак]]
