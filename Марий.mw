[[Файл:Marii p3.gif|thumb|320px|Марий тӱшкале тисте]]
{{Калык|
|group=Марий
|image=
|шке лӱм = Марий, Мары, Маре, [[Мäрӹ]]
|poptime=600 тӱжем наре
|popplace=
[[Россий]]:<br />
[[Марий Эл]]<br />
[[Пошкырт Эл]]<br />
[[Суас Эл]]<br />
[[Виче вел]]<br />
|rels=[[Марий юмынйӱла]], [[Танле тын]]
|langs=[[Марий йылме|Марий]], [[Курыкмарий йылме|Курык марий]], [[Руш йылме|руш]] да моло.
|входит=[[Финн-угор йылме-влак]]
|related= [[Одо]], [[Эрзя]], [[Мокша]], [[Мурома]]
}}

'''Марий-влак''' ('''[[черемис]]''', '''меря''', '''çармăс''', '''чирмеш''') — [[Финн-угор калык-влак|финн-угор калык]] [[Россий|Российште]], [[Марий мланде|марий мландын]] тӱп калыкше, кызыт тӱҥ шотышто [[Марий Эл]] Республикыште. Тушто марий калыкын пелыж деч шукырак ужаш ила, 604 тӱжем еҥ ([[2002]]). Моло марий-шамыч вес вел да республиклаште [[Юл]] серыште да [[Урал]]ыште илат. Марий-шамычын нылыт тӱшкем уло: [[Олык марий|олык]] (марий калыкын шукылыкшо, Юл да [[Виче (эҥер)|Виче]] эҥер коклаште илат), [[Курык марий|курык]] (пурла да шола Юл серыштыже), [[Эрвел марий|эрвел]] (Виче велыште, Суас Элыште, Пошкырт Элыште, Уралыште), да [[Йӱдвел-касвел марий|йӱдвел-касвел]] ([[Угарман вел|Угарман]], [[Кострома вел|Кострома]] да [[Киров вел|Киров]] веллаште) марий-шамыч. [[Марий йылме|Марла]] да [[Курыкмарий йылме|курык марла]] ойлат. Тиде йылмевлак урал ешын финнугор тӱшкаш пурат. Шуко эрвелмарий-шамыч [[суас йылме|суасла]] моштат. Шочмо тын-влак: [[Юмынйӱла]] да [[Кугу сорта]]. Тыгак [[танле тын]]ым да [[Ислам|ислым]] кучышо еҥ-влак улыт.

== Лекмаш ==

== Эртымгорно ==
"[[Черемис]]" мутлан келшыше мутым эн ончыч [[VI курым]]ышто гот историк [[Иордан]] кучылтын. Но "имнискарис" мутым "черемис" мут дене таҥастараш йӧсырак. Кызытсе марий-влакын кугезе-влакышт [[V курым|V]] да [[VIII курым]] коклаште гот, хазар калык дене, [[Волжск Булгарий]] дене кылым кучен. [[XIII курым|XIII]] ден [[XV курым]] коклаште марий-влак [[Шӧртньӧ Орда]]шке пуреныт, [[Озаҥ ханстве|Озаҥ ханствыште]] лийыныт. Кунам руш армий Озаҥ ханствым [[1552]]-шо ийыште сеҥеныт, марий мланде [[Моско Кугыжаныш]]ыш пурен. [[4 Кылме|4 Кылме]] [[1920]] ийыште марий-влаклан РСФСР-ыште автономийым пуеныт, [[5 Теле]] [[1936]] — АССР лийын.

Ончыч марий-влак руш да суас ӱчашымаш деч [[Юл]] сер деч [[Вӱтла]] эҥерын кӱшыл ужашышкыже куржыныт. Тыште марий-влаклан шукырак эрык лийын, руш князь-влак да суас хан-влак дечат тораште. Вӱтламарий коклаште {{comment|сар демократий|военный демократий}} шочын. Тудо икмыняр рушла ийсерышыште "Ветлужское черемисское княжество" семын палемдалтын. Вӱтламарий-влак тыгай мут-влакым кучалтыныт: кугуз - кугыза, да кугузвыж - кугыжаныш.

Кугуз-влак эн патыр, кугу пагалымаш сарзе кокла гыч ойырымо (сайлыме) вуйлатыше-влак лийыныт, докан. Икмыняр кугызын лӱмышт ийсерышлаште возалт кодын: [[Ходжа-Яралтем]], [[Кай]], [[Бай-Пондаш]], [[Кельдибек]], [[Ибраг]]. Нунын шкеныштын "пеҥгыдемдыме вер" (ола манаш лиеш) лийыныт: [[Ветля-Юр]], [[Шанган]] да молат.

== Марий калыкын тистыже ==
[[Файл:Пеледыш пайрем 2011.jpg|thumb|200px|left|Марий калыкын тистыжым [[Пеледыш пайрем]]ыште наҥгаят.]]
Марий калыкын тистыжым [[Марий Ушем]]ын погынымашыштыже пеҥгыдемденыт. Марий Элын тистыж деч ойыртемалтеш. Кум тӱс гыч шога, ош тӱс чимарийын яндарлыкшым ончыкта, йошкар тӱс - илышым, шем тӱс мланде дене кылдалтеш.


== Лӱмлö марий-шамыч ==

* [[Васильев, Валериан Михайлович]] — [[йылмышанчызе]], этнограф, фольклорист, [[сылнымутчо]]
* [[Григорьев, Александр Владимирович]] — [[сӱретче]]
* [[Ефремов, Тихон Ефремович]] — [[сотемдарче]]
* [[Ефруш, Георгий Захарович]] — сылнымутчо
* [[Иванов, Михаил Максимович]] — [[почеламутчо]]
* [[Игнатьев, Никон Васильевич]] — сылнымутчо
* [[Искандаров, Алексей Искандарович]] — [[семлызе]], хормейстер
* [[Йыван Кырла]] — почеламутчо, киноактёр
* [[Миклай Казаков]] — почеламутчо
* [[Кислицын, Вячеслав Александрович]] — Марий Элын кокымшо [[Президент]]ше
* [[Колумб, Валентин Христофорович]] — почеламутчо
* [[Конаков, Александр Фёдорович]] — драматург
* [[Лекайн, Никандр Сергеевич]] — сылнымутчо
* [[Луппов, Анатолий Борисович]] — {{comment|семлызе|композитор}}
* [[Макарова, Нина Владимировна]] — совет семлызе
* [[Микай, Михаил Степанович]] — сылнымутчо
* [[Молотов, Иван Николаевич]] — семлызе
* [[Мосолов, Василий Петрович]] — агроном, академик
* [[Мухин, Николай Семёнович]] — сылнымутчо, кусарыше
* [[Николаев, Сергей Николаевич]] — драматург
* [[Олык Ипай]] — почеламутчо
* [[Орай, Дмитрий Фёдорович]] — сылнымутчо
* [[Ключников-Палантай, Иван Степанович]] — семлызе, фольклорист, туныктышо
* [[Пет Першут]] — почеламутчо
* [[Сави, Владимир Алексеевич]] — сылнымутчо
* [[Сапаев, Эрик Никитич]] — семлызе
* [[Смирнов, Иван Николаевич (историк)]] — [[эртымгорнышанчызе]], этнограф
* [[Тойдемар, Павел Степанович|Тойдемар, Павел]] — [[мурызо]]
* [[Тыныш Осып]] — драматург
* [[Шабдар Осып]] — сылнымутчо
* [[Шадт Булат]] — почеламутчо, сылнымутчо, драматург
* [[Майоров-Шкетан|Шкетан, Яков Павлович]] — сылнымутчо
* [[Чавайн, Сергей Григорьевич]] — почеламутчо, сылнымутчо, драматург
* [[Элексейн, Яков Алексеевич]] — сылнымутчо
* [[Элмар, Василий Сергеевич]] — почеламутчо
* [[Эшкинин, Андрей Карпович]] — сылнымутчо
* [[Эшпай, Андрей Андреевич]] — кинорежиссёр, сценарист, продюсер
* [[Эшпай, Андрей Яковлевич]] — совет семлызе
* [[Эшпай, Яков Андреевич]] — этнограф и семлызе
* [[Юзыкайн, Александр Михайлович]] — сылнымутчо
* [[Юксерн, Василий Степанович]] — сылнымутчо
* [[Ялкайн, Яныш Ялкаевич]] — сылнымутчо, критик, этнограф

== Тыгак ончо ==

* [[Дьяково археологик тӱвыра]]

* [[Марий йылме|Марий йылме]]
* [[Курыкмарий йылме]]
* [[Марий сем]]
* [[Эрвел марий сӱан]]

== Кылвер-влак ==
[http://virginia.ru/mari-mythology Словарь марийской мифологии]

== Негыз ==
* Ксенофонт Сануков "Кок тул коклаште". Марий Сандалык. №1 2009 ий

== Важ-влак ==
<references/>
{{Финнугор полко-влак|Финнугор полко-влак}}

[[Категорий:Марий Эл]]
[[Категорий:Марий]]
