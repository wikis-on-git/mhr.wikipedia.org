[[File:Leonid Markelov 2010.jpg|thumb|Леонид Маркелов (2010)]]
'''Леонид Маркелов''' (Леонид Игоревич Маркелов) ({{Шочын|1963|6|25}}, [[Россий]] [[Моско]]) — [[Шанче кандидат|философий шанче кандидат]], [[Марий Эл Республикын Вуйлатышыже]].

== Ӱмыргорно ==
Леонид Игоревич Маркелов 1963 ий пеледыш тылзын 25-ше кечыштыже Москва олаште шочын. Ачаже — Маркелов Игорь Иванович, СССР ял озанлык министерствын пашаеҥже лийын. Аваже — Хазова Галина Федоровна, экономист. 10 ияш годым ачаже ешым коден каен. Вуеш шумо пагыт марте аваж пален кушкын. Руш. Ешан. Эрге ден ӱдыржӧ уло. Кӱшыл шинчымашан юрист. 1986 ийыште СССР Аралымаш министерствын Йошкар тистан военный институтшым тунем лектын. Философий шанче кандидат. 1986 ий гыч 1992 ий марте Марий Эл Республик кундемыште военный прокуратурышто службым эртен, прокурор да следствий паша дене тӱрлӧ должностьым шуктен: 56680 в/ч-ын следовательже, кугырак следовательже, военный прокурорын полышкалышыже.
 
1992 ийыште армий гыч кайымек, адвокатлан ыштен. 1995 ийыште Россий Федераций Кугыжаныш Думын депутатшылан сайлалтын. 1995 ий гыч 1997 ий марте Россий Федераций Кугыжаныш Думын Шанче да туныктымаш шотышто комитет Председательын алмаштышыже лийын. 1997 ий гыч 2000 ий марте – Россий Федераций Кугыжаныш Думын Бюджет, налог, банк да финанс шотышто комитет член.
 
2001 ий шорыкйол тылзын Л.И.Маркелов икымше гана Марий Эл Республикын Президентшылан сайлалтын. 2004 ий теле тылзын 19-ше кечыштыже «Единый Россий» политике партийын полшымыж дене кокымшо жаплан сайлалтын. Сайлымашын икымше турыштыжак сеҥен, 56,86% сайлышын йӱкшым налын.
 
2009 ий теле тылзын 29-ше кечыштыже Россий Федерацийын Президентше Д.А.Медведев Марий Эл Республик Президент полномочийым кумшо гана шукташ Л.И.Маркеловын кандидатурыжым Марий Эл Республикысе Кугыжаныш Погыныш каҥашаш луктын. 2010 ий шорыкйол тылзын 15-ше кечыштыже Л.И.Маркелов товатмутым пуэн да должностьыш официальнын шогалын.
 
Л.И.Маркелов IV степенян «Шочмо эл ончылно надырлан», Келшымаш орден-влак, Руш Православий Черкын да Российысе министерстве ден ведомство-влакын медальышт, суап знакышт дене палемдалтын. 

== Кылвер-влак ==
* [http://mari-el.gov.ru/republic/mari/Pages/president.aspx Марий Эл Республикын Вуйлатышыже]

[[Категорий:Политик-влак]]
