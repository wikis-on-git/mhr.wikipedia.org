{{Палыме еҥ}}
'''Леонид Маркелов''' (Леонид Игоревич Маркелов) ({{Шочын|1963|6|25}}, [[Россий]] [[Моско]]) — россий кугыжаныш да мер пашаеҥ, [[Шанче кандидат|философий шанче кандидат]], [[Марий Эл Республикын Вуйлатышыже]] (2001-2017).

== Ӱмыргорно ==
Леонид Игоревич Маркелов 1963 ий пеледыш тылзын 25-ше кечыштыже [[Моско]] олаште шочын. Ачаже — Маркелов Игорь Иванович, [[СССР ялозанлык министерсте|СССР ялозанлык министерствын]] пашаеҥже лийын. Аваже — Хазова Галина Федоровна, экономист. 10 ияш годым ачаже ешым коден каен. Вуеш шумо пагыт марте аваж пален кушкын. Руш. Ешан. Эрге ден ӱдыржӧ уло. Кӱшыл шинчымашан юрист. 1986 ийыште [[СССР Аралымаш министерствын Йошкар тистан военный институт]]шым тунем лектын. [[Шанче кандидат|Философий шанче кандидат]]. 1986 ий гыч 1992 ий марте [[Марий Эл Республик]] кундемыште военный прокуратурышто службым эртен, [[прокурор]] да следствий паша дене тӱрлӧ должностьым шуктен: 56680 в/ч-ын [[следователь]]же, кугырак следовательже, военный прокурорын полышкалышыже.
 
1992 ийыште армий гыч кайымек, [[адвокат]]лан ыштен. 1995 ийыште Россий Федераций Кугыжаныш Думын депутатшылан сайлалтын. 1995 ий гыч 1997 ий марте [[Россий Федераций Кугыжаныш Думо|Россий Федераций Кугыжаныш Думын]] Шанче да туныктымаш шотышто комитет Председательын алмаштышыже лийын. 1997 ий гыч 2000 ий марте – Россий Федераций Кугыжаныш Думын Бюджет, налог, банк да финанс шотышто комитет член.
 
2001 ий шорыкйол тылзын Л.И.Маркелов икымше гана Марий Эл Республикын Президентшылан сайлалтын. 2004 ий теле тылзын 19-ше кечыштыже «Единый Россий» политике партийын полшымыж дене кокымшо жаплан сайлалтын. Сайлымашын икымше турыштыжак сеҥен, 56,86% сайлышын йӱкшым налын.
 
2009 ий теле тылзын 29-ше кечыштыже Россий Федерацийын Президентше [[Медведев, Дмитрий Анатольевич|Д.А.Медведев]] Марий Эл Республик Президент полномочийым кумшо гана шукташ Л.И.Маркеловын кандидатурыжым [[Марий Эл Республикысе Кугыжаныш Погын]]ыш каҥашаш луктын. 2010 ий шорыкйол тылзын 15-ше кечыштыже Л.И.Маркелов [[товатмут]]ым пуэн да должностьыш официальнын шогалын.
 
Л.И.Маркелов [[«Ачамландыште суаплыклан» орден|IV степенян «Ачамландыште суаплыклан» орден]], [[Келшымаш орден]], Руш Православий Черкын да Российысе министерстве ден ведомство-влакын медальышт, суап знакышт дене палемдалтын. 

2017 ий вӱдшор тылзын 6-шо кечынже [[Россий Президент]] [[Владимир Путин]] [[Марий Эл Республикым Вуйлатыше]] Л.И.Маркеловын кумылжым шотыш налын, тудым отставкыжым приниматлен да должность деч кораҥден<ref>[http://www.kremlin.ru/acts/news/54237 Указ «О досрочном прекращении полномочий Главы Республики Марий Эл».{{ref-ru}}]</ref>.

== Кылвер-влак ==
* [http://mari-el.gov.ru/republic/mari/Pages/president.aspx Марий Эл Республикын Вуйлатышыже]

== Важ-влак ==
<references />

[[Категорий:Политик-влак]]
