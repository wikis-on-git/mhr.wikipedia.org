'''Война увер''' (оригинал лӱм - '''Война увэр''') — икымше [[марий йылме]] дене возымо [[жаплышташ]]. [[1915]] ийыште Пургыж тылзыште 4 кечыште Вяткыште (кызыт [[Киров (Киров вел)|Киров]] ола) икымше номер савыкталтын. Тидлан негызым [[Павел Петрович Глезденев]] пыштен. [[Икымше Тӱнямбал Сар]] нерген уверым умылтарен. Чыным ойлаш гын, Глезденев тиде жаплышташым кум йылме дене возен: марла "Война Увер", [[суас йылме|суасла]] "Сугыш хабарляре", [[одо йылме]] дене "Войнаысь ивор".

Тылзыште кок гана савыкталтын, ик номерлан возалтмаш ак 1 теҥгеат 20 ыр палемдалтын. Тӱжвач ончымаште тунемшын тетрадьшыла койын. Материал-влак кандаш страницеш кок радам (колонко) дене вераҥдалтыныт. Жаплышташын икымше кок номерже аралалт кодын огыл, 30 номерже мемнан жап марте шуын.

[[1915]] ийыште лу номер лектын. Талук мучаште губернийын земствыже инородческий жаплышташ редакцийлан оксам ойырымым чарнен, тунам П. Глезденев шке оксаж кӱшеш савыкташ тӱҥалеш, икмыняр спонсор ден лудшо-влак изирак окса дене полшеныт. Тунам газетлан 212 марий, 300 одо, 222 суас возалтыныт. Тыгак 60 кнагапӧрт ден 60 школ налын шогеныт.

Чумыр тираж 1300 экземплярыш шуын.

[[1916]] ий мучашлан жаплышташлан возалтше-влак коклаште 412 марий, 222 суас, 360 одо лийыныт. А талук гыч жаплышташым 1680 марий еҥ лудын.

[[1917]] ий Ага тылзыште "Война Уверым" [[Озаҥ]]ыште савыкташ тӱҥалыме. Пытартыш номерже [[1917]] ий [[15 Идым]] тылзыште лектын.

==Негыз==
* [http://mariuverm.wordpress.com/2010/02/03/mari-el-95/ “Марий Эл” газетлан 95 темеш]

[[Категорий:Тӱшкаувер йӧнык-влак]]
[[Категорий:Марий йылме дене жаплышташ-влак]]
