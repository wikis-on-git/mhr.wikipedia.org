{{Вес ыҥ-влак|Кумлук (ыҥ-влак)}}
'''Египетский кумлук''' — [[вияшлукан кумлук]], кудын велже-влакын отношенийышт 3:4:5 лиеш.

[[Файл:Egiptian triangle.svg|thumb|Египетский кумлук]]

Тиде акрет годсек палыме кумлукын посна ойыртемже уло, тудын чыла велжат тичмаш числан, а [[Пифагорын теоремыже]] дене [[вияш лук]]ан лиеш.

Тыгай лӱмым [[кумлук]]лан эллин-влак пуэныт: мемнан эра деч ончыч VII—V курымлаште грек филосов да мер пашаеҥ-влак [[Акрет Египет|Египетыш]] чӱчкыдын коштыныт. Мутлан, [[Самосский Пифагор|Пифагор]] мемнан эра деч ончыч 535 ийыште [[Милетский Фалес|Фалессын]] кӱштымыжӧ почеш [[астрономий]]ым да [[Математике|математикым]] тунемаш [[Акрет Египет|Египетыш]] каен. Тушто квадрат-влакын отношенийыштым, кудыжо египетский кумлуклан да керек-могай вияшлукан кумлуклан келшыме лийын толеш, иктешлаш тӧчымыжӧ [[Самосский Пифагор|Пифагорым]] кумдан палыме [[Пифагорын теоремыже|теоремыжым]] доказатлыме деке конден.

3:4:5 отношений велан египетский кумлукым египетский землемер да архитектор-влак вияш лукым чоҥашлан активно кучылтыныт.

Вияшлукым чоҥашлан пале-влак (кылдыш-влак) дене 12 (3+4+5) ужашлан пайлыме шнурым але кандырам кучылтыныт: тыгай шнурым шупшын чоҥымо кумлук чынакак вияш лукан лийын лектын да шнур-катетше-влак сооруженийын вияш лукшым опташ ончыктеныт.

== Тугак ончо ==
* [[Пифагорын теоремыже]]

[[Категория:Математике]]
