'''Мардан Рая''' (Раиса Ивановна Николаева) ({{Шочын|1946|4|20}}, [[Юлсер кундем]], [[Чодыраял]]) — [[марий]] [[серызе]], [[поэтессе]], [[Марий Эл Республикысе тÿвыран сулло пашаеҥже]] (2006). 2007 ий гыч Россий писатель ушемын еҥже.

== Илыш да сылнымут корныжо ==
Мардан Рая  1946 ий 20 апрельыште Волжский район Чодраялыште шочын-кушкын. Сотнур школышто, Марий целлюлоз кагаз техникумышто тунемын. Воронеж кундем Новохоперск олаште пашам ыштен. Москосо чодыра технике институтшто тунемаш тӱҥалын, вара Марий политехник институтыш куснен. Озаҥыште, Йошкар-Олаште "Марбиофарм" заводышто пашам ыштен.

Раиса Николаева сылнымутыш кугу ийготан толын. Тудым усталык сомыл деке писатель Юрий Артамонов кумылаҥден. Ончыч прозым возен. Икымше ойлымашыже - «Юзо вате» - 1990 ийыште «Марий коммуна» газетын кум номерыштыже савыкталтын. «Ончыко» журналышкат возен. 1993 ийыште Маргарита Ушакова дене пырля «Авамын куэже» ойлымаш сборникым луктыныт.

Вара Мардан Рая поэзийыш куснен. Тудын почеламутшылан композитор Иван Егоров чонеш логалше ятыр мурым возен.

«Чолга шÿдыр - 2002» фестивальын дипломатше. Марий Эл Республикысе тÿвыран сулло пашаеҥже (2006). 2007 ий гыч Россий писатель ушемын еҥже.

== Произведенийже-влак ==

1. «Ойлымаш-влак» (Маргарита Ушакова дене пырля). <br />
2. «Тыге лийшаш улмаш». <br />
3. «Сылне пагыт». <br />
4. «Кö манеш, мыйын пагыт эртен?». 

== Кылвер-влак ==
* [http://mari-arslan.ru/mari/node/1612 Мардан Рая: «Кö манеш, мыйын пагыт эртен?»]
* [http://mari-arslan.ru/mari/node/1483 Мардан Рая дене «Мый улам марий ӱдырамаш» сылне кас.]

[[Категорий:Марий серызе-влак]]
