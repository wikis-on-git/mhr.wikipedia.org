''Максимов Валерий Николаевич ''''' (?? шочын Шернур район шочын), марий шымлызе, йылмызе.
== Илыш корныжо ==
   Максимов Валерий Николаевич угинде тылзын 25 кечыштыже 1967-ше  ийыште Шернур район Тулгем ялеш шочын. Валерий Николаевич Марисола кыдалаш школым 1984-ше ийыште тунемын пытара. Эше тыште тунеммыж годымак шочмо йылме да литератур деке шӱмаҥеш. Марий йылме нерген шинчымашым келгемдаш шонен, школ деч вара Марий кугыжаныш университетысе историй да филологий факультетын марий да руш пӧлкашкыже тунемаш пура. Тудо жапыште институт ден университетлаште тунемше-влакым тунемме кокла гычак салтак радамыш наҥгаенын. В.Н. Максимовымат 1986-шо ийыште Совет Армий радамыш налыт. Кок ий салтак радамыште лиймыже тудын шочмо йылмым тунемаш кумылжым эше чотрак веле пенгыдемден. Садлан 1988-ше ийыште тудо угыч студент-влак радамыш ушна. 1991-ше ийыште Марий кугыжаныш университетын историй да филологий факультетшым «Марий йылме да литератур, руш йылме да литератур» специальность дене тунем пытара.  «Филолог. Марий йылме да литератур, руш йылме да литератур дене преподаватель» квалификацийым налын. Тунем пытарымеке, МарНИИ-се йылме секторышто изирак шанче сотрудниклан пашам ышташ тӱҥалеш. Пашам ыштыме жапыште тудо шинчымашым умбакыже шуяш  шонен пышта да 1992-шо ий кӱсӧ тылзын МарКУ пеленсе аспирантурыш тунемаш пура. Шанче пашажым филологий шанче доктор, профессор Юрий Владимирович Андуганов вуйлата. 1994-1995 ийлаште Финляндийысе Турку оласе университетыште шанче стажировкым эрта. 1996-шо ий гыч  МарНИИ- н йылме пӧлкаштыже тырша, а 1997-ше ий гыч МарКУ-н финн-угор йылме-влак кафедрыштыже преподавательлан пашам ышташ тӱҥалеш. Тиде жапыштак диссертацийым воза да пургыж тылзын 20-шо кечыштыже 1998-ше ийыште «Марий йылмыште почеш мутан управлений» теме дене кандидатлык диссертацийым сайын арала. Писе ушан, тале да тыршыше улмыжлан  кӧра, МарКУ-со историй да филологий факультетыште  деканын алмаштышыже лиеш. Тыште пашам ыштыме жапыштак  доцент званийым налеш. В.Н. Максимов  2006-2008 ийлаште  марий йылме кафедрым вуйлата. 2008 ий гыч кызытсе жап марте МарКУ-со учебно-методический рӱдерын вуйлатышыже улеш. Валерий Николаевич кызытсе жапыштат студент-влаклан  лекцийым лудын шога да марий йылмын синтаксисше, лексикологийже, диалектологийже дене практике паша-влакым эртара. Студент-влакын нине предметла дене возымо курсовой да диплом пашаштым вуйлата. Поснак марий йылмысе синтаксис, диалектологий, фонетике да лексикологийыште лектын шогышо йодыш-влакым шымлаш да рашемдаш кумылаҥда.Тӱрлӧ конференций, симпозиум да конгресслаште участвоватла:
- Тӱямбалсе финн-угровед-влак конгресс: Ювяскюля (Финляндий) (1995), Тарту (Эстоний) (2000), Йошкар-Ола (Россий) (2005), Пилишчаба (Венгрий) (2010);
- Россий мучко эртаралтше  финн-угровед-влак конференций: Йошкар-Ола (1994), Саранск (2000), Сыктывкар (2004), Ханты-Мансийск (2009);- 20 наре тӱнямбалысе, Россий мучко, кундемысе симпозиум, конференций, семинарлаште участвоватлен. Пашаште чот тыршымыжлан, кӱкшӧ квалификациян специалистым ямдылымыжлан Марий Кугыжаныш университетын чап гармотыж дене, Марий Эл Республикын Кугыжаныш погынжын чап гармотыж дене да Россий Федерацийын туныктыш да шанче Министерствыжын чап гармотыж дене палемдалтын.

== Шанче пашаже ==
