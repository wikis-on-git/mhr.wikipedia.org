{{Таксаҥа
| лӱм = Пӱнчӧ
| сӱрет = Pinus sylvestris1-oliv.jpg
| сӱрет_лопкытшо = 250px
| сӱрет_вуймут = Тыглай Пӱнчӧ
| кугыжаныш = [[Кушкыл]]
| пӧлка = [[Иман кушкыл|Иман]]
| класс = [[Иман]] (Pinopsida)
| тӱча = [[Пӱнчӧ тӱча|Пӱнчӧ]] (Pinales)
| йамагат = [[Пӱнчӧ йамагат|Пӱнчӧ]] (Pinaceae)
| урлык = '''''Пӱнчӧ'''''
| урлык_шымлызе = [[Карл Линней]]
}}
'''Пӱнчӧ''' ({{lang-la|Pinus}}), тыгак «'''якте'''» – ӱмыржӧ мучко ужарге, вияш тӱҥан, йыргешкырак парчан, 40 м наре кӱкшытан яшката иман [[пушеҥге]]. Ӱлыл ужашысе шӱмшӧ кӱреналге-сур, кӱшыл ужашысе – йошкарге-шышталге. Пӱнчӧ июньышто пеледеш, пӱгыльмысӧ кичкыже кок-кум ий гыч шуэш.

Имыже пӱсӧ вуян, ужар-кандалгырак-сур тӱсан, лапка име вожышто мужыр дене, а южгунам кумытын шинчат. Имын кужытшо 7 см, лопкытшо 2 мм. 

Пӱнчӧ [[Европо|Европышто]], [[Сибирь]]ыште, Йӱдвел [[Казахстан]]ыште вашлиялтеш; эрвелне Аллан ([[Лена эҥер]]ын пурла игеҥерже) ден Бурея ([[Амур эҥер]]ын шола игеҥерже) дек шуэш. Марий Элын пӱртӱс лоҥгаштыже пӱнчӧ чодыра дене айлалтше чумыр мландыже – 39,5 %. Тидыже – 418,6 тӱжем га. Пӱнчӧ чодыра [[Юл]] эҥерын шола серысе ошман лоп мландыжым тӱрыснек айла. Географийыште тудо рушла ''Заволжская песчаная низменная равнина'' маналтеш.

[[Категорий:Чаранӧшман]]
[[Категорий:Пушеҥге-влак]]
