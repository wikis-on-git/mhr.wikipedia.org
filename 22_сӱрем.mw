{{Сӱрем}}

'''22 сӱрем''' (22 июль) — [[григориан кечышот]] почеш идалыкын 203-шо (кужемдыме ийлаште — 204-ше) кечыже. Идалык пытыме марте 162 кече кодеш.

== Пайрем да памятный дате-влак ==
* {{Флагификаций|Азербайджан}} — Кугыжаныш прессын кечыже
* {{Флагификаций|Свазиленд}} — Мер кече.
* {{Флагификаций|Таджикистан}} — Таджикистан Республикысе кугыжаныш йылмын кечыже.
* {{Флагификаций|Рӱдӧ Африкан Республик}} — Пушеҥгым шындыме кече

== Лӱмгече ==
* Католик лӱм-влак: Магдалина, Мария.
* Танле (православный) лӱм-влак: Александр, Андрей, Иван, Кирилл, Михаил, Панкрат, Фёдор.

== Событий-влак ==
''Тугак ончо: [[:Категорий:Сӱрем тылзын 22 кечысе событий-влак]]''
* [[1795]] ий — Москошто Николай Шереметьев графын именийыштыже «Останкино» театр полатым почмо.
* [[1894]] ий — Парижыште автомобиль дене кудалыштын таҥасымаш икымше гана эртен.
* [[1944]] ий — Калык-влак кокласе валют фондым почмо.

== Шочыныт ==
''Тугак ончо: [[:Категорий:Сӱрем тылзын 22 кечынже шочшо-влак]]''
* [[1948]] ий — [[Янош Пустаи]], шанче йылмызе. Венгрийысе Сомбатхей олаште шочын. Будапештысе университетым тунем лекмек, туштак пашам ышташ тӱҥалын. 1991-1996-шо ийлаште Сомбатхейысе пединститутын ректоржо лийын: тыште Урал филологий кафедрым почын да вуйлатышыжлан шогалын. Марий йылмым шымлымаште тиде шанчыеҥын надырже моткоч кугу: «Марий йылме диалект мутерым» чумырен. Марий кугыжаныш университетын чап профессоржо. Философий шанче доктор. 
* [[1965]] ий — Ирина Владимировна Иванова, Маскасола кундемысе тӱвыра пӧрт пелен «Дебют» театр студийын режиссёржо. Устан пашам ыштымылан «Душа народа» правительстве премийын лауреатше лийын. 
* [[1950]] ий — Зиновий Алексеевич Ананьев, ял озанлык ушем вуйлатыше, Россий Федерацийысе ял озанлыкын сулло пашаеҥже. [[Провой кундем]] [[Эҥеръял]]ыште шочын. Шочмо районышто Мичурин лӱмеш совхозышто инженерлан икмыняр ий тыршыме деч вара «Хмельпром» ушемышке куснен. 18 ий Карл Маркс лӱмеш ял озанлык ушемын вуйлатышыже лийын.
* [[1961]] ий — Татьяна Афанасьевна Павлова, туныктыш пашаеҥ. Шкеже [[У Роҥго кундем]] гыч, но паша корныжо [[Пошкырт Эл]] [[Ӱлыл Качмаш]] кыдалаш школ дене кылдалтын: тыште тудо марий йылме да сылнымут предметым вӱда. Мер илышыштат Татьяна Афанасьевна моткоч кугу пагалымашым сулен: 8-ше марий погынын делегатше лийын. 
* [[1961]] ий — Пётр Васильевич Купсольцев, туныктыш пашаеҥ. Тудо [[Шернур кундем]] Кукнур селаште шочын. Но туныктымо пашаже [[Марисола]] школ дене кылдалтын. Тыште тудо йоча-влакым спортлан кумылаҥден шоген. Шкежат футбол дене ик эн тале модшылан шотлалтеш. 
* [[1956]] ий — Анатолий Романович Ендубаев, [[ече спорт]] школын директоржо. Тудлан 60 ий. Ече дене коштмаште СССР спорт мастер, Марий Эл Республикысе капкультурын сулло пашаеҥже, «Республикыште спорт толкыным вияҥдымылан» медаль дене палемдалтын. 
* [[1973]] ий — [[Григорьева, Людмила Яковлевна|Людмила Яковлевна Григорьева]], [[марий]] [[йылмызе]], [[шанчызе]], [[туныктышо]], [[шанче кандидат|филологий шанче кандидат]] (2003), [[доцент]] (2006).

== Коленыт ==
''Тугак ончо: [[:Категорий:Сӱрем тылзын 22 кечынже колышо-влак]]''

== Калык пале ==
* Панкратий да Кириллын кечыже. Тиде кече кияр шумо пагытлан шотлалтын. Оза вате ик киярым кўрлын налшаш да пакчан иктаж-кудо лукыштыжо мландыш урышаш улмаш. Тиде вес ийынат сай кияр лектышым конда, - маныныт.  
* Марий калык гын саска лектыш сай лийже манын Саска Юмылан кумалын. Тудо саскалан жапыштыже умаш, кӱаш полша.

{{commonscat|22 July}}

[[Категорий:22 сӱрем]]
