'''Подольский Анатолий Анатольевич''' 1953 ий 20 июльышто Вологда областьысе Никольский район Подольский ялеш кресаньык ешеш шочын. Шочмо областьысе Калинин кандашияш школым (1968), Аргуново кыдалаш школым (1970) пытарен. Кӱшыл шинчымашым М.Горький лӱмеш Марий политехнический институтын инженерно-экономический факультетыштыже налын (1975). Ик идалык “Марсельхозмонтаж” трестын Медведевысе ПМК-штыже инженер-экономистлан ыштен. 1976–1977 ийлаште Совет Армийыште служитлен. Запасыш лекмек, 1984 ийыште “Марийскводострой” дирекцийыште да “Марийскмелиораций” УПТК-ште ыштен. Ик идалык МАССР-ысе Паша шотышто госкомитетыште пӧлка начальник лийын. 1985–1988 ийлаште “Реммелиомаш” заводышто, Йошкар-Оласе кинде продукт комбинатыште, “Ладога” кооператив ушемыште (1989–1994) вуйлатыме пашаште лийын. Медведево район администраций вуйлатышын алмаштышыжлан (1994–2001), “Тепличное” ОАО-н генеральный директоржын алмаштышыжлан ыштен. 2002 ий гыч “Первый независимый регистратор” ООО-н Марий филиалжын директоржо.

“Маме” лӱман икымше почеламутшо Вологда областьысе “Авангард” газетыште 1998 ийыште савыкталтын. Студент жапыште пырля тунемме йолташыж-влаклан эпиграммым возкален. Лирикыштат шкенжым терген. Икымше поэзий книгаже – “Меж светом и тенью” – 1999 ийыште лектын. 2002 ийыште Медведево районышто “Медведевский Парнас” поэзий таҥӱчашым чумырен да эртарен. “Сотовый мёд” (Йошкар-Ола”, 2002) альманахыште, “Мы славим, город, имя твоё” (Вологда, 2004) сборникыште савыкталтын.

РМЭ-се Торгайымаш министерствын Чап грамотыж дене палемдалтын (1999). 2006 ий годсек Россий писатель ушемын йыжынъеҥже.

== Тӱҥ произведенийже-влак ==
* Меж светом и тенью : стихи. Йошкар-Ола, 1999. 40 с.
* Стихи // Сотовый мед. Йошкар-Ола, 2000. С. 121—124.
* Рябиновая тропа : стихи. Йошкар-Ола, 2003. 72 с.
* Деревня наша — как начало...; Полушалок : стихи // Мар. правда. 2006. 19 сент.
* Из света сотканная нить : стихи. Йошкар-Ола, 2005. 72 с.
* Росы распахнутая свежесть : стихи. Йошкар-Ола, 2007. 100 с.

== Илышыже да творчествыже нерген литератур ==
* Береснева М. «Храни семьи своей радушье..» // Уездные новости. 2004. 15 июля.
* Заузольцева Н. Творческий вечер земляка // Авангард. 2005. 21 июля.
* Алексеева Т. «...И этот мир почти прекрасен, когда я вижу в вас себя» // Инженер. 2006. 15 сент.
* Шалагина Н. В этот пасмурный день нас согрела свеча // Инженер. 2006. 13 окг.
* [https://drive.google.com/file/d/10xXFllqEUItvk-ZNT9xjX8yHH4ojb1Jz/view МБЭ. Йошкар-Ола, 2007. С. 286.]

== Литератур ==
* [https://drive.google.com/file/d/0B7Lz8oN3kXoPSUR6UUdVb2dCa3M/view Писатели Марий Эл: биобиблиографический справочник / сост.: А.Васинкин, В.Абукаев и др. — Йошкар-Ола: Марийское книжное издательство, 2008. — 752 с. С. 507-508.]
