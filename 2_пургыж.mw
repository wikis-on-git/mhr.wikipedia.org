{{Пургыж}}
'''2 Пургыж''' — [[григориан кечышот]] почеш идалыкын 33-шо кечыже. Идалык пытыме марте 332 (кужемдыме ийлаште 333) кече кодеш.
== Пайрем-влак ==
* Российысе сарзе чап кече палемдалтеш. Лач ты кечын 1943-шо ийыште Сталинград кучедалмаш лийын. Тиде ола воктене совет салтак-влак фашист-влакым кырен шалатеныт. 
* Выпускникын кечыже.
* [[Вÿд]] да [[куп]]-влакым аралыме кече палемдалтеш.
== Лӱмгече ==
Пургыж тылзын кокымшо кечынже Ефим, Инна, Лаврентий, Римма-влакын лӱм кечышт. 
== Мо лийын ==
''Тыгак ончо: [[:Категорий:2 Пургыж Мо лийын]]''
* [[1701]] ий — Пётр Первый кугыжа Балтий теҥыз флотым ыштыме нерген кÿштыкым луктын.
* [[1892]] ий — [[УАШ]] гыч уильям Пейнтер кÿртньö пробкым ыштымылан патентым налын.
* [[1922]] ий — Джеймс Джойсын «Улисс» романже ош тÿням ужын. Тудо кызытат модернизм шÿлышан эн сай произведенийлан шотлалтеш.
* Лач тиде кечын марий пашазе-влак Горький олашке колхозник-ударник-влакын погынымашышкышт каеныт. 500 еҥ ече ӱмбак шогалын, мӱндыр корныш тарванен да 12 февральыште мöҥгö пöртылын. 
== Кӧ шочын ==
''Тыгак ончо: [[:Категорий:2 Пургыж Кӧ шочын]]''
* [[1933]] ий — Михаил Андреевич Шалагин, [[спорт]] пашаеҥ, Марий республикысе капкультурын сулло пашаеҥже. Шкеже [[У Торъял кундем]] гыч. 21 ий тудо «Урожай» спорт ушемын вуйлатышыже лийын. А 1997-ше ийыште Спорт чап тоштерым почын да вуйлаташ тӱҥалын. 
* [[1945]] ий — Роза Ивановна Яковлева, Марий республикын сулло туныктыш пашаеҥже, Россий Федерацийын сулло туныктышыжо. [[Шернур кундем]]ыште шочын. Паша корныжо Шернур кыдалаш школышто пашам ышташ тӱҥалын. Умбакыже Роза Ивановна районысо да посёлкысо погын-влакын депутатше лийын. Кугу мер пашажлан 1981-ше ийыште «Знак Почёта» орден дене палемдалтын. 
* [[1947]] ий — Валерий Васильевич Марьин, Россий Федерацийын почётан чоҥышыжо шочын. Шернур кундем гыч. 23 ий «Маригражданстрой» ушемыште тыршен, а 1997-ше ийыште Марий Эл республикысе чоҥымо да архитектур министерствыште пашам ышташ тӱҥалын, вара уэш «Маригражданстрой» ушемыш пöртылын. 
* [[????]] ий — Вера Николаева, [[Вената (дуэт)]]ын солисткыже. [[Поранча кундем]]ын талантан шочшыжо. Тыгак [[Марий памаш (ансамбль)|«Марий памаш» калык ансамбльыш]] коштеш.
== Кӧ колен ==
''Тыгак ончо: [[:Категорий:2 Пургыж Кӧ колен]]''
* [[1991]] — [[Аристэ, Пауль|Пауль Аристэ]], эстон йылмызе-шанчызе.

== Калык пале ==
* Епимын кечыже. Тиде кечын тыгай калык палым эскереныт: [[пырыс]] кÿварым удыра гын, поран лиеш. Кечывал кечын кече шыратен онча – шушаш кеҥеж йÿран лийшаш, кугу мардеж пуа гын – идалык мучко ночко игече шога. 
{{commonscat|2 February}}

[[Категорий:2 Пургыж]]
