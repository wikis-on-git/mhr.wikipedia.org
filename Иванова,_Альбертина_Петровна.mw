[[Файл:Иванова Альбертина Петровна.jpg|мини]]
Альбертина Иванова (Аптуллина – Иванова Альбертина Петровна) (1954 ий сорла тылзын 11-ше  кечынже Куженер район Шойдӱҥ ялыште шочын) – марий сылнымутчо, поэт, кусарыше. СССР (Россий) Писатель ушем член, Олык Ипай лӱмеш Кугыжаныш молодежь премийын лауреатше, Марий Эл сымыктышын сулло пашаеҥже.

== '''Илыш корныжо''' ==

=== '''Йоча жап''' ===
Альбертина Иванова Куженер район Шойдӱҥ ялысе туныктыш оешеш шочын. 1971 ийыште Йӱледӱр кыдалаш школым тунем пытарен. Шке жапыштыже Альбертина Иванован ачажат возкален. Возкаленже рушла, «Марийская правда» газетеш савыкталтын. Чонжо дене тудо сылнымут деке моткоч лишыл лийын. Сарыште коштшо айдеме (сар гыч тудо гвардий капитан пӧртылын) гынат, кумылжо пушкыдо лийын. Ешыште кум ӱдыр кушкыныт. Ачашт эреак творчествылан кумылаҥден шоген.Тиде тӱҥалтыш лийын. А вара, Йӱледӱр кыдалаш школыш  тунемаш пурымеке, тусо моткоч виян, тале туныктышо-влак дене вашлийын. Школым тунем пытарымеке Озаҥ университетыш журналистлан заочно тунемаш пурен.Тиде жапыштак «Марий коммуна» газет редакцийыште стажёрлан пашам ышташ тӱҥалын. Но кунам Йошкар-Олаште университетым почыныт, тушко пураш угычын экзаменым кучен. 1972–1977 ийлаште Марий кугыжаныш университетын историко-филологичкеский факультетыштыже, руш филологий отделенийыште, тунемын, тыштак сылнымутым возаш тӱҥалын. Студент пагыт дипломым налаш ямдылалтме гына лийын огыл. Тиде поэт семын йолӱмбак шогалме пагыт лийын. Универитетыште тунеммыж годым Писатель ушем студент-влак дене пашам ыштен. Самырык-влак дене пашам ыштыме секцийым Семен Николаев вуйлатен. 

=== '''Пашам ыштыме жап''' ===
1971 ийыште кыдалаш школым пытарымек, Марий университетын почылтмыжым вучышыла, ик ий «Марий коммуна» газет редакцийыште ыштен. Вуз деч вара 1978 ийыште радиошто, а 1983 ий деч«Ончыко» журнал редакцийыште тыршен, 15 ийым Марий книга савыктышлан пуэн – тӱҥ редактор да директор сомылым шуктен. Кызыт «ООО «Издательский дом «ОТО» лӱман савыктыш рӱдерым вуйлата. 

== '''Сылнымут корныжо''' ==
Альбертина Иванован лирике геройжо – яндар да ӱшанле, ныжылге да чолга, порылык да чынле кумылан, илышым йӧратыше, волгыдо чон верч кучедалше айдеме. Индешымше классыште тунеммыж годым икымше почеламутым возен Кужэнер районысо «Ӱжара» газетышке колтен. 1976 ийыште А. Иванова «Кечан эрдене» лӱман икымше почеламут сборникшым савыктен. Тиддеч вара лудшо-влаклан «Каласынем тылат» (1982), «Короткое лето» (1984, Москва), «Шинчаваш ончен» (1988) книгаже-влакым пӧлеклен. Тудын возымо произведенийже руш, финн, эстон, венгр, удмурт да моло йылмылаш кусаралтыныт.

== '''Сылнымутшо''' ==

=== '''Книга-влак''' ===
·       '''Кечан эрдене''': почеламут -влак [Солнечным утром: стихи]. Йошкар-Ола, 1976. 56 с.

·       '''Каласынем тылат''': почеламут, поэма [Откровение: стихи, поэма]. Йошкар-Ола, 1982. 64 с.

·       '''Шинчавашончен:''' почеламут-влак, поэма[С глазу на глаз: стихи, поэма]. Йошкар-Ола, 1988. 112 с.

·       '''Суксо вачӱмбак вола''': почеламут, поэма-влак. Йошкар-Ола: ООО «Издательский дом «ОТО», 2009. 472 с.   

=== '''Вес вере савыкталтше произведений-влак''' ===
·       А муро уло: почеламут // Марий коммуна. 1984. 12 окт.

·       Ава: почеламут // Марий коммуна. 1973. 29 нояб.

·       Авамлан: почеламут // Марий коммуна. 1971. 14 дек.

·       Автобусышто: Почеламут //Марий коммуна. 1982. 18 сент.

·       Арале мыйым, волгыдо Юмем! Кандаш сӱретан поэтический драме // Ончыко. 1977. № 6. С. 115-154.

·       Ачай: почеламут // Район илыш. 1993. 7 янв.

·       Вашлияш лектам: почеламут // Марий коммуна. 1972. 28 янв.

·       Икшывемлан; Тылат; Илыш там: почеламут-влак // Марий коммуна. 1978. 31 март.

·       Тыйын пиалет; Порылык озым: почеламут-влак // Марий коммуна. 1975. 30 сент.

·       Ит «мале»… Тюльпан; Икте гына; Ок йӧрӧ: почеламут-влак // Марий коммуна. 1972. 21 июль.

·       Кастене: почеламут // Марий коммуна. 1974. 15 окт.

·       Корно ончыко шуйналтын… Шокшо кинде: почеламут-влак // Марий коммуна. 1977. 12 окт.

·       Кум ӱжара; Шолып шонымашым шӱмыштӧ кучалын; О Май!; Шӱшпык муро: почеламут-влак // Ончыко. 1977. № 4. С. 68-70.

·       Мланде ӱдыржым ужата: почеламут // Марий коммуна. 1984. 2 нояб.

·       Мо кӱлеш эше тылат… Вашлиймаш; Вашлиймеш, - пелешталын…  Чеверын; Йӧратыза ӱдырамашым; Мый чытен ом керт торжалыкым… Тӱтыра ал шовычым: почеламут-влак // Ончыко. № 1. 1982. С. 67-68.

·       Мом шона музыкант…  Лаж эҥэр. Тый ит ман… Юмын лӱм дене… Четлыкыш… Окнам почам… Мылам тый шочынат. А шинчат кычалеш весым… Мый кудалтыме лийын ом мошто… Шырчык омарта. Шергыжым гала…Шкет ӱдырамаш; Мӱкш отар… Тулкайык мужыр чоҥешта… Шинчанужшо, мом туран ончет… Мо-гынат лийшаш таче… Почеламут-влак // Ончыко. 1991. № 5. С. 75-84.

·       О кушто мут-влак улыт чон гыч лекше? Шыма вачыш пыштен вӱдваражым; Шокшо кинде: почеламут-влак // Ончыко. 1980. № 1. С. 65-69.

·       Ойырлымо-вашлийме сем; Тек тыныс терга; Таче да эрла; Шӱдыр воштончыш; Эр шыжым: почеламут-влак // Марий коммуна. 1984. 10 янв.

·       Ош чома: почеламут // АРТлад. 2008. № 2. С. 22-23.

·       Палантай дек унала: почеламут // Ямде лий. 1974. 8 март.

·       Пиалым ӱжын моштыман: почеламут // Марий коммуна. 1984. 13 дек.

·       Пиал; Турня-влак; Вучет вашмутым: почеламут-влак // Марий коммуна. 1973. 17 янв.

·       Почеламут-влак/ // Кугарня. 1994. 2 сент.

·       Поэт ден Юмо; Чыла. Кеҥеж эрталын кайыш…  Шып улам тунар…  Лишыл-влаклан… Почеламут-влак // Марий Эл. 2009. 8 авг. С. 7.

·       Пушкинын книгаже: почеламут // Ямде лий. 1975. 12 апр.

·       Пӱртӱс помыжалтын: почеламут // Марий коммуна. 1974. 8 март.

·       Сеҥаш йӧсӧ: почеламут // Марий коммуна. 1974. 15 март.

·       Сугынь; Теве ломбо: почеламут-влак // Марий коммуна. 1982. 8 март.

·       Светофор: почеламут // Ямде лий. 1975. 22 март.

·       Тачат шарнем; Мемнам ыш терге сар чынлыклан, куатлан; Ида кай вурсен; Ӱжаран уржа пасун - чыр омо… Кумыл черстын амалже - мый омыл: почеламут-влак // Ончыко. 1985. № 3. С.51-55.

·       Тиде илыш: почеламут // Марий коммуна. 1983. 18 сент.

·       Тӱнясе пуламырым чон дене ужын; Шочмо йылме; Тул мардеж; Пиалым ӱжын моштыман; Ачамын ӱжараже; Колыш ачам да пырдыж тайналте… Эргым, ит ондале; Шулдыремжат таче… Сур шинчан айдемем… Мылам куржаш ыле почеш… Тый кого, кодо мыйым…Почеш толшылан: почеламут-влак // Ончыко. № 4. С. 25-30.

·       Уремыште; Пижым мыланем пидеш: почеламут-влак // Марий коммуна. 1976. 5 февр.

·       Ӱшанем: почеламут // Ончыко. 1985. №5. С. 3.

·       Фестиваль муро: почеламут // Марий коммуна. 1985. 27 июль.

·       Чон коржмо муро: поэме // Ончыко. 1988. № 1. С. 66-72.

·       Чыла тылат кӧра: почеламут // Марий коммуна. 1983. 11 сент.

·       Шинчалан койшо сӱрет: почеламут // Ончыко. № 2. С.10.

·       Шочмо вел; Йӱледӱрын олыкыш волем…  Почеламут-влак // Ончыко. 1974. № 6. С. 41.

·       Шочмо вер: почеламут // Марий коммуна. 1974. 21 июль.

·       Шочмо йылме: почеламут // Кугарня. 2008. 15 апр.

·       Шошо вальс: Почламут // Марий коммуна. 1976. 30 май.

·       Шӱдырла йӱла: почеламут // Ямде лий. 1975. 9 май.

·       Шӱжаремлан серыш: почеламут // Марий коммуна. 1981. 10 март.

·       Шӱшпыкым адак кӱктат салмаште… Почеламут аршаш//Ончыко. 1995. № 7. С. 37-43.

·       Эрдене ялыште; Йӱр толеш адак; Мыняр олма (задача); Шогертен; Ом лӱд: почеламут-влак // Ямде лий. 1974. 12 окт.

·       Эрыкле кумыл: почеламут // Ончыко. 1990. № 5. С. 8.

=== '''Вес йылмылаш кусарыме произведенийже-влак''' ===
·      Стихи / пер. на рус. А. Парпара // Огонек. М., 1976. № 1. С. 8.

·      '''Короткое лето:''' стихи и поэма / пер. на рус. А. Боброва. М., 1984. 64 с.

·      Стихи / пер. на рус. В. Панова // Главные ценности наши. Йошкар-Ола, 1977. С. 177–178. 

·      Стихи / пер. на рус. Н. Бабицкой // Середина земли родной. М., 1987. С. 318–325.

·      Свет рябины: отрывок из поэмы / пер. на рус. А. Боброва // Марийский край,  земля Онара. М., 1989. С. 115–120.

·      Стихи / пер. на рус. Г. Смирнова, А. Смольникова // На просторах земных. М., 1990. С. 21–26.

·      Стихи / пер. на рус. В. Панова // Братство песенных сердец. Йошкар-Ола, 1990. С. 74–75.

·      Почеламут-влак / пер. на эстон. А. Валтона // Ныл йӱкан кумыл сем = Nelimarilannat, Таллин, 1998. С. 160–249.

·      '''Так и живёт моя душа''': стихи, поэма / пер. с мар. Йошкар-Ола: Мар.  кн.  изд-во. 1999. 224 с.

·      Почеламут-влак / пер. на эст. А. Валтона // Kuumӧӧ. Таллин, 2006.

·       Одна была моя беда…  Хожу по земле, словно девушка – лебедь…  Стихи / пер. на рус. Г. Пирогова // Пирогов Г. Тринадцатый апостол. Йошкар-Ола, 2007. С. 299–303. 

·       Стихотворения // Пирогов Г.П. Давай на равных говорить... Антология. Переводы с марийского языка, стихи, поэмы. Йошкар-Ола, 2008. С. 214-241.

·       '''Соло скрипкалан соната:''' почеламут-влак. Badacsonytomaj: CN - Collegium Fenno-Ugricum, 2010. 44 с. СD-диск пеленлыкан (Марий, немыч, француз да венгр йылме дене). 

·       Вот птица певчая ощипана… Пустым гнездом покинута душа… Самая счастливая; Поэт и Бог; Не умею быть брошенной… Как страшно понять: никому не нужна… Саксафонист; Предо мной; Человек светлоглазый… В окно ночное вдруг… Сне и снег из упавших завес… Душа если вольная – в клетку… //  Антология марийской поэзии в переводах Германа Пирогова. Т. II. Йошкар-Ола, 2011.  С. 280–292.

=== '''Альбертина Иванова кусарыше семын''' ===
·       Гараи Г. Индеш шӱдӧ кече… Почеламут // Марий литература: 11 кл. хрестоматий. Йошкар-Ола. 1992. С. 263-265.

·       Обрезкова Н. Мардеж ӧндалын куэрлам… Почеламут-влак / коми йылме гыч // Марий Эл. 2012. 16 июнь. С. 14.

·       Пушкин А.С. Малыше кугыжа ӱдыр ден шым патыр нерген йомак // Пушкин А.С. Йомак-влак. Йошкар-Ола. 1999. С. 3-38.

·       Пушкин А.С. Салтан кугыжа, чапле да патыр эрге Гвидон да сылне Йӱксӧ ӱдыр нерген йомак // Пушкин А.С. Йомак-влак. Йошкар-Ола. 1999. С. 57-109.

·       Рапаи А. Корнышто. Шонышым: почеламут-влак / венгр йылме гыч  // Марий литература: 11 кл. хрестоматий. Йошкар-Ола. 1992. С. 262-263.

·       Рапаи А. Поро юзын мурыжо: почеламут / венгр йылме гыч // Ончыко. 1986. № 4. С. 98-99.

·       Рапаи А. Черле поэтын молитваже: почеламут / венгр йылме гыч // Марий литература: 11 кл. хрестоматий. Йошкар-Ола. 1992. С. 262.

·       Сагирова А. Почеламут-влак / руш йылме гыч  // Ончыко. 1994. № 9. С. 115-120.

·       Сарби Р. Чуваш мландем: почеламут / чуваш йылме гыч // Ончыко. 1989. № 6. С. 85.

== '''Илышыже да сылнымутшо нерген паша-влак''' ==

=== '''Библиографий''' ===
Абукаев-Эмгак В. Чоншӱма илыше да возышо мутмастар // Марий Эл. 2004. 10 авг.

Абукаев-Эмгак В. Альбертина Иванова: «Сылнымут – чон илышем» // Кугарня. 2004. 13 авг.

Альбертина Иванова // Писатели Республики Марий Эл: автобиблиогр. сб. Йошкар-Ола, 2004. С. 52.

Альбертина Иванова // Писатели Марий Эл: биобиблиогр. справочник /  сост. А. Васинкин, В. Абукаев и др. Йошкар-Ола: Мар. кн. изд-во, 2008. С. 262-265.

Бояринова Г.Н. Поэтическая драма А. Ивановой «Арале мыйым, волгыдо Юмем!» // Бояринова Г.Н. Проблема характера в современной марийской драматургии: монография.Йошкар- Ола, 2005. С. 103–108.

Иванов И. С. Лирика Альбертины Ивановой // Литература и время. Йошкар-Ола, 2003. С. 106-115.

Кудрявцева Р., Пектубаева А. Альбертина Иванован «Пелештышыч…» почеламутшо // Ончыко. 1996. № 2. С. 154–155. 

Николаев С. Вигежат тудын – чон гычын // Мутын нелыже да ямлыже. Йошкар-Ола, 1993. С. 145–161. 

Осипов Ярча В. «Мый такыр корным такыртен шым кошт…» // Ончыко. 2004. № 7. С. 52

Федотова-Градобаева И.Г. «Храни меня, мой светлый Бог!» Альбертины Ивановой (жанровая специфика) // Проблемы создания истории литератур народов Поволжья: материалы регион. науч.-практ. конф. Чебоксары: Новое время, 2014. С. 207–211.  

Федотова-Градобаева И.Г. Жанровое решение темы войны в поэзии З. Дудиной и А. Ивановой // Проблемы марийской и сравнительной филологии: сб. ст. / Мар. гос. ун-т. Йошкар-Ола, 2015. С. 236-239.

Чеснокова С.П. Художественный мир поэзии Альбертины Ивановой // Актуальные проблемы финно-угорской филологии. Йошкар-Ола, 2003. С. 319-324.

Яковлева Г.А.  Поэтическая драма А. Ивановой «Храни меня, мой светлый Бог!» (проблема жанра)// Художественная индивидуальность и литературный процесс.Ижевск, 2009. С. 166-169.

·       

=== '''Шымлымаш паша-влак''' ===

==== '''Р. Кудрявцева, А. Пектубаева. Альбертина Иванован «Пелештышыч…» почеламутшо''' ====
«Пелештышыч…» почеламут Альбертина Иванован 1976 ийыште лекше «Кечан эрдене» лӱман сборникешыже савыкталтын. Теве тудо:

''Пелештышыч,''

''Да пуйто леве''

''Мардеж ниялтыш садернам.''

''Пелештышыч,''

''Да пуйто лыве''

''Тарватыш ныжыл шулдырнам.''

''Пелештышыч,''

''Вучет вашмутым,''

''Но мом гын мыйже каласем?''

''Кертат мо лач тыгаяк мутым,'' 

''Чыла монден, тылат ойлен?''

Почеламут кугыт шотышто изи гынат, тудо кугу кӧргӧ шонымашлан, шижмашлан поян да формыж дене виян. Тӱжвач ончымаште,почеламутын вуймутшым ушыш налына гын, тудын темыжым тыге ончыкташ лиеш ыле: тиде йӧратыме еҥын пелештымыже, ойжо.

Произведений лирический геройын монологшо семын пуалтын, а такшым тыште кок еҥын вашлийын кутырымышт шижалтеш; лирический герой конкретный еҥ дене – йӧратыме да йӧратыше еҥ дене – чон почын мутлана. Тидым «вучет вашмутым» ойсавыртыш да кокымшо лицаште кучылтмо глагол – влак (вучет, пелештышыч) ончыктат, ала-кӧ дек обращений улмо нергенак «тылат» мут ойла.

Почеламут кок ужаш гыч шога. Ик ужашыже йӧратыше пӧръеҥын могай улмыжым ончыкта. Тиде ужаш пӱтынек таҥастарымаш-влак негызеш чоҥалтын: «пуйто лыве тарватыш ныжыл шулдырлам», «пуйто леве мардеж ниялтыш садернам». Нуно йӧратыше еҥын ныжылге мутшо-влакын вийыштым, поро кумылым, лыжгалыкым, ала-могай вий-куатым ылыжтен кертмыштым ончыктат. Таҥастарымашыжым Альбертина Иванова пӱртӱс гыч налеш, тӱҥ мутшо-влак айдемылан эн чот келшыше пӱртӱс явлений-влак дене кылдалтыныт (леве мардеж, садер, лыве, шулдыр).  Тыгай таҥастарымаш-влак лирический геройын кӧргыштыжӧ йӧратыме еҥын ойжылан кӧра лыжга кумыл ылыжмым ончыкташ полшат. Адакшым нуно, сӧрастарыше определений (эпитет) семын ончаш лийме мут-влакым (леве мардеж, ныжыл шулдырлам) да шке шотан глагол-влакым (ниялтыш, тарватыш) кӧргыштышт авалтен, почеламутыш тӱҥалтыш гычак лирический, ныжылге шӱлышым пуртат.

Кокымшо ужашым автор, икымше ужаш семынак, обращенийым ончыктышо «пелештышыч» мут дене тӱҥалеш. Тыге тудо почеламутын кок ужашыжым иктыш уша, тӱҥалтыш ужашыште лийше темым умбаке шуйымыжым ончыкта. Почеламутышто койдымо, йӧратыше еҥ лирический герой деч вашмутым вуча. Тиде ужашым почеламутышто тӱҥлан шотлаш лиеш докан. Веет тыште веле, манаш лиеш, лирический геройын кӧргӧ чоншижмашыже, шонымашыже тичмашын почылтеш. Лач тиде ужашыште А. Иванован поэзийыштыже умбакыжат эреак лийше психологизм утларак сайын шижалтеш. Лирисческий геройын кӧргыштыжӧ ала-могай ӧпкелымаш, келге сусыр уло, садлан кокымшо ужаш интонаций шотышто чот ойыртемалтеш. Тыште шыма, ныжылге мут-влакым тыглай мут-влак вашталтат; повествовательный предложений-влак олмеш ындыже йодышан ой-влакым ужына. Чумыр интонаций шӱлыкан, шонкалымашан.

Почеламутын пытартыш стихшын смыслжым шотыш огына огына нал гын, тыгай шонымаш лектеш: лирический герой изиш аптыранен («Но мом гын мыйже каласем?»), тудо шканже огеш ӱшане («кертам мо…»). Вет, чынак, йӧратымаш икгайлыкым, ваш умылымашым, чаманымашым, воктене чыла улшым да тоштым мондаш кӱлмым йодеш. Но пытартыш стих («… чыла монден, тылат ойлен?») утыж дене ойган: лирический герой йӧратыме еҥын титакшым шарна, йӧратыме пӧъеҥже тудым ала-мо дене таклан ойгандарен, шӱмыштыжӧ сусыр палым коден. Лирический геройын кӧргыштыжӧ кок тӱрлӧ тӱсан шижмаш – влак кредалыт: ик могырым – кугу йӧратымаш, йӧратыме еҥым чаманымаш, ныжылге кумыл, вес могырым – сусырым шарнымаш, титаклымаш. Тидлан кӧра почеламутышто келге драматизм палдырна. Драматизмым Альбертина Иванован чумыр поэзийжын ойыртемже семын ончыкташ лиеш.

Почеламутым ритм, рифме могырымат ончалаш оҥай, вет нуно тудын содержанийжылан пеш келшен толыт. Почеламутын ритмический сӱретше пеш раш, чатка (V – ударенийдыме слог, I – ударениян слог): 

V I V V V I V I V   а      л'''еве'''

V I V I V V V I      б      садерн'''ам'''

V I V V V I V I V   а      л'''ыве'''

V I V I V V V I      б      шулдырл'''ам'''

V I V V V I V I V   в      вашм'''утым'''

V I V I V V V I       г      калас'''ем'''

V I V V V I V I V    в     м'''утым'''

V I V I V V V I       г      ойл'''ен'''

А. Иванован почеламутшо ныл стопан ямб дене возалтын, южо стопаштыже автор ямбым пиррихий (VV) дене вашталта. Тыгай размер почеламутыш шонкалыме интонацийым пурташ пошла, йӧратымаш темым почын пуымашышке философий шӱлышым ешара.

Почеламут текст латик мургорнан строфа семын пуалтын, а чынжым гын тудо кандаш стих гыч шога: икымше, кумшо да визымше стих-влак кок ужашлан (мургорнылан) шеледыме улыт, стихым тыге кӱрлмаш лудмо годым логический паузым ышташ кӱлмӧ верыште пуалтеш:

''Пелештышыч,''

''Да пуйто леве…''

Тиде верыште автор лудшым шогалта, вес ойжылан ямдыла, ок вашкыкте; тидланак пиррихият полшен шога, тудо эшеже ныжылге интонацийым ышта. Тугеже тыште чылажат лирический шӱлышан, келге шонымашан почеламутлан келшен толеш.

Рифме дене кылдалтше мут-влак текстыште идейым почын пуымаште тӱҥ улыт: '''леве – лыве, садернам – шулдырлам, вашмутым – мутым, каласем – ойлен.''' Нуно лирический геройын состоянийжым, тудын кӧргыштыжӧ тӱрлӧ шижмаш кучедалмым ончыкташ полшат.

Иктешлен кодена: тӱрлӧ сылнымут йӧным кучылтын, автор йӧратымашын вийжым, куанжым, йӧсыжымат шуко мут деч посна, но раш ончыктен пуэн.

''(Ончыко. 1996. № 2. С. 154–155)''

==== '''Г.Н. Бояринова. Поэтическая драма А. Ивановой «Арале мыйым, волгыдо Юмем!»''' ====
<…>

Человек рожден для счастья. Но счастье героини – неполное. Ей хочется большего: она мечтает о сыне. И судьба дарит встречу с бывшим мужем. Неожиданный приезд Виталия потрясает героиню так, что какая-то сила на мгновение поднимает ее на ноги:

''Ты?! (''Беря себя в руки).

''Что ж, проходи. Садись. Вот стул…''

''Не зря в народе говорят:''

''Нет правды на ногах'' (Онч. 6,97:133).

Марина благодарит Виталия за этот добрый миг, за соединение душ и тел, за то, что любит. Любовь способна на чудеса, а героине она открывает нечто другое: любя одного единственного, можно, оказывается, распахнуть сердце всему миру, тогда так многое становится понятным и близким:

''Почему роса ложится утром на траву''

''И радуга рождается на небе –'' 

''Для красоты, для чистоты'' (Онч. 6,97:135).

В плане под названием Любовь, по мнению героини,

''Чувствам нет там берега,''

''Когда сливаются сердца'' (Там же).

Любящая и любимая Марина, прощаясь, прогоняет Виталия, моля лишь об одном – чтобы Бог подарил сына. В этой картине героиня демонстрирует силу духа, свой твердый характер.

На многое способна эта сильная натура. Недуг не помешал ей претворить в жизнь мечту. На удивление всем она родила и воспитала сына, назвав в честь любимого его именем. Виталий вырос сильным, красивым, талантливым. Этот замкнутый мир, очерченный четырьмя стенами, для троих был миром добра, спокойствия, любви, где царила муза прекрасного. Этому миру противопоставлен другой:

''Какое время! В дом война стучится!''

''Стал волком человеку человек.''

''Какой жестокий и безумный век!''

''Что завтра с нами станется со всеми?''

''Какое злое, горестное время!'' (Иванова 1999:198).

В этом страшном мире душно Виталию (сыну), он не хочет его принять, пытается бороться с «грязью», хочет уйти и спрятаться в замкнутом пространстве семьи, мечется и страдает. Мать – в большой тревоге за сына, за его будущее. Она чувствует, что этот страшный мир затягивает Виталия в свое смрадное болото, что ему тяжело, что несформировавшийся характер может не выдержать жизненных испытаний. Марина начинает борьбу за сына. В споре с матерью о современной жизни Виталия на время берет верх:

''Ты зря цветам доверилась своим –''

''Серебряным и нежно-голубым.''

''У жизни черно-белая расцветка,''

''И даже просто черная нередко.''

''Ты собственной обманута мечтой.''

''Пойми, твой мир наполнен пустотой!''

''У вакуума красок нет, в нем пусто'' (Иванова 1999:199).

Философия нынешних «хозяев» жизни одна – деньги. И нет у них идеалов, нет и Бога. Мир зла и насилия, где господствуют обман и предательство, душит все живое, светлое. Противостоять этому очень сложно. Мать же хочет сохранить душу сына в чистоте. Рассуждения о сегодняшней жизни постепенно переходят на более личностную плоскость, полемика принимает все более острый характер. Неприятие жестоких законов грязного мира приводит Виталия к тому, что в нем пробуждается ненависть ко всему и всем. Упреки матери вызывают в нем смех, насмешку. Реплика Марины ''«А счастье каждый строит своими руками»'' вызывает даже сарказм. Виталий раньше в матери видел бога, удивлялся ее жизнестойкости, силе духа, доброте, большой духовности. Мать сейчас тревожит одно: сын ломается. Она пытается помочь ему словом. Ведь зло калечит душу, слепит глаза.

Виталий в конце своего монолога, насыщенного большой эмоциональной палитрой, восклицает, ломая скрипку:

''Нет, мама, нет, я больше не могу!''

''Как противостоять бездушной силе?''

''Я задыхаюсь, как живой – в могиле!''

''Зачем мне жить, когда душа мертва?''

''Жизнь не горит, а так, коптит едва.''

''Сейчас же я с ней покончу!''

''Что ж я медлю?''

''Чем так существовать, уж лучше в петлю!''

(Иванова 1999:208).

Мать, слушая сына, переживает большую душевную боль, потрясение. Слова сына вызывают в ней протест. Они приводят к тому, что она второй раз за двадцать лет находит физические силы подняться на ноги, они же и ломают ее изнутри. Марина умирает и смертью своей воскрешает сына<…>.

''(Бояринова Г.Н. Проблема характера в современной марийской драматургии: монография. Йошкар-Ола, 2005. С. 103 – 108).''

== '''Негыз''' ==
1.     Абукаев-Эмгак В. Альбертина Иванова: «Сылнымут – чон илышем» // Кугарня. 2004. 13 авг.

2.     Сабанцев Г. Альбертина Иванова: «Мый нигунам куштылгым кычалын омыл…» // Ончыко, 2014. № 7. С. 52–59. 

3.     Абукаев-Эмгак В. Чоншӱма илыше да возышо мутмастар // Марий Эл. 2004. 10 авг.

4.     Осипов Ярча В. «Мый такыр корным такыртен шым кошт…» // Ончыко. 2004. № 7.   С. 52

5.     Марий Эл. 1998. 24 июль.   

== '''Кылвер-влак''' ==
* [http://finnougoria.ru/logos/lit_forums/pisateli/index.php?SECTION_ID=&ELEMENT_ID=21121 Информационный центр «Финноугория»].
* [https://mariuver.wordpress.com/2009/08/14/albertina-ivanova-55/ MariUver].
* [http://www.nbrkomi.ru/page/3379 Национальная библиотека Республики Коми].

[[Категорий: Марий серызе-влак]]
[[Категорий:Олык Ипай лӱмеш Кугыжаныш премийын лауреатше-влак]]
