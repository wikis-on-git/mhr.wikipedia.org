'''Мендиарын (Мендияров) Ислам-Гарей'''<ref>[http://lumvlak.marlamuter.org/ «Марий лӱмвлак: ойкаҥаш полшык» Крыммарий Азим, 2008г.]</ref> ('''Павел Петрович Глезденев''' - чоклымаш деч вара лӱм [[21 Вӱдшор]] [[1867]] — [[28 Ага]] [[1923]]) — [[марий]] {{comment|сотыеҥ|просветитель}}, этнограф. Кресаньык ешыште, [[Тумбагуш]] ялыште, [[Шаранский кундем]]ыште, [[Пошкырт Эл]]ыште шочын. [[1892]] ийыште [[танле тын]]ыш пурен.

==Туныктыш==
* [[1887]] - [[Пӱрӧ (ола)|Пӱрӧсӧ]] туныктышо семинарий,
* [[1898]] - [[Ӱпӧ|Ӱпӧсӧ]] духовный семинарий,
* [[1906]] - [[Озаҥ]]ысе духовный академий.

==Паша==
[[Васильев, Валериан Михайлович|Валериан Михайлович Васильев]] дене пырля "Марла календар" лан [[1907]] ийыште негызым пыштен. "Тӱҥалтыш марла кнага" да "Вес марла кнага" кнага-влакын авторжо. Шотлаш тунемме кнагам луктын.

[[1907]] ий гычын [[Виче]] олаште (ончыч Вятке) миссионер-священник лие. А 1918 ийыште тиде сан гыч кораҥен.

[[1915]] ий гыч "[[Война увер]]" газетым савыкташ тӱҥалын. "[[Ӱжара]]" газетым савыкташлан негызым пыштен.

{{comment|Юлсер изи калыкын погынымашын|Съезд малых народов Повольжья}} тӱҥ вуйлатыше (Ага тылзе, [[1917]]). [[Икымше Марий Погынымаш]]ын тӱҥ [[йыжъеҥ]]же.

Вятский губернийыште "Марий Ушем" мер организацийын вуйлатыше.

Марий йылме дене политический брошере-влакым возен: "Партия-шамыч", "Кугыжаныш пашам ончымаш".

[[1917]] - [[1918]] ийлаште {{comment|Виче губернийын земстваште инородческий туныктышык пӧлка вуйлатыше|зав. отделом инородческого образования Вятского губ. земства}}. Финно-угор калыкын илышыжым шымлен.

[[1919]] - [[1923]] - марий да одо йылме-влакым туныктышо, {{comment|Виче НИИште краеведений пӧлкам вуйлатыше|Зав. отделом Вятского НИИ краеведения}}.

Марий сылнымутлан негызым пыштен (шылтыме лӱмжӧ - Пагул Ача). Икымше савыкыме марий почеламутын ([[1907]], "Вараксим муро") да марий пьесын ([[1917]], "Мужедше") авторжо.

==Савыктыме шанче паша==
* "Юридическая сторона брака Черемис"
* "О Черемисах Уфимской губернии".

Виче олаште, Ахтырский шӱгарлаште тоялтын.

==Важ-влак==
<references />

==Негыз==
* {{Руш важ}} Марийская Биографическая Энциклопедия. Валерий Мочаев, Йошкар-Ола, 2007. ISBN 5-87898-357-0

[[Категорий:Марий сотыеҥ]]
