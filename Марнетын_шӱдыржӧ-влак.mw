2012 ий гыч [http://mincult12.ru/node/1348 Марий Эл Республикысе тÿвыра, печать да калык-влак паша шотышто министерстве] ты темлыме пашам сайлан шотлышо министерстве, тӧнеж, организаций-влак дене пырля марла возышо сайт, портал, блог да Интернет-тӱшка-влак коклаште конкурсым эртара.
Министерствын печать да тшка коммуникаций виктемже увертарымыж почеш, конкурс Марий Элысе да шочмо калыкын тÿшкан илыме кундемласе марий-влак икте-весышт дене илышын тÿрлö йыжыҥжым Интернет гоч келгынрак вашла палдарен кертышт да икте-весышт дене кутыраш сай йöн лийже манын кок ийлан ик гана эртаралтеш.
"Марнетын шÿдыржö-влак" конкурсышто кеч-кушто илыше, кеч-могай гражданстван, тыгодым марий йылме дене Интернет-дневник ден Интернет-тӱшкам вÿдышö, сайт ден портал-влакым (тыгак нунын иктаж ужашыштым) ыштыше да шуяш полшышо организаций-влак да посна еҥ-влак вийыштым терген кертыт. Тыгодым сайтын кушто регистрироватлалтмыжат шотыш ок налалт.

Конкурс икмыняр номинаций дене эртаралтеш:

* Кугыжаныш кучем органын эн сай сайтше.
* Тÿвыра тöнежын эн сай сайтше.
* Тунемме тöнежын эн сай сайтше.
* Коммерческий организаций ден предприятийын эн сай сайтышт.
* Мер организацийын эн сай сайтше.
* Марий йылме дене печатлалтше СМИ-н сетьысе эн сай версийже.
* Марий калыкын сымыктышыжым, тÿвыражым, историйжым, йылмыжым да йÿлажым ончыктышо эн сай тематике сайт.
* Туныктышо эн сай сайт.
* Посна авторын эн сай блогшо (Интернет-дневник).
* Эн сай Интернет-тӱшка.

==Материал-влакым кучылтмо==
* [http://mincult12.ru/node/1348 "Марнетын шÿдыржö-влак – 2012"]
* [http://kidsher.ru/marnetyn_shdyrzh_2014/ "Марнетын шÿдыржö – 2014"]

[[Категорий:Интернет]]
[[Категорий:Марий блогер-влак]]
