== Конкурс нерген ==
Марий Эл Республикысе тÿвыра, печать да калык-влак паша шотышто министерстве 2012 ий гыч тӧнеж, организаций-влак дене пырля марла возышо сайт, портал, блог да Интернет-тӱшка-влак коклаште конкурсым эртара.

Конкурс Марий Элысе да шочмо калыкын тÿшкан илыме кундемласе марий-влак икте-весышт дене илышын тÿрлö йыжыҥжым Интернет гоч келгынрак вашла палдарен кертышт да икте-весышт дене кутыраш сай йöн лийже манын кок ийлан ик гана эртаралтеш.

"Марнетын шÿдыржö-влак" конкурсышто кеч-кушто илыше, кеч-могай гражданстван, тыгодым марий йылме дене Интернет-дневник ден Интернет-тӱшкам вÿдышö, сайт ден портал-влакым (тыгак нунын иктаж ужашыштым) ыштыше да шуяш полшышо организаций-влак да посна еҥ-влак вийыштым терген кертыт. Тыгодым сайтын кушто регистрироватлалтмыжат шотыш ок налалт.

== Номинаций-влак ==
Конкурс икмыняр номинаций дене эртаралтеш:
* Кугыжаныш кучемын эн сай сайтше.
* Тÿвыра, туныктыш тӧнежын эн сай сайтше.
* Савыктыме газет але журналын вотысо (сетьысе, сетевой) эн сай версийже.
* Марий калыкын тÿвыра, сымыктыш, йылме да йÿлажлан пӧлеклатше эн сай сайт.
* Эн сай авторский Интернет-дневник (блог, микроблог), Интернет-сообществе.

==Материал-влакым кучылтмо==
* [http://mincult12.ru/node/1348 «Марнетын шÿдыржö-влак – 2012"»]
* [http://kidsher.ru/archives/6281 «Марнетын шÿдыржö-влак – 2014»]
* [http://kidsher.ru/archives/6869 «Марнетын шÿдыржö-влак – 2016»]
*[http://mincult12.ru/node/4792 «Марнетын шÿдыржö-влак – 2018»]
*[http://mari.mincult12.ru/node/3952 «Марнетын шÿдыржö-влак – 2020»]

[[Категорий:Интернет]]
[[Категорий:Марий блогер-влак]]
