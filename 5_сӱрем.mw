{{Сӱрем}}

'''5 сӱрем''' (5 июль) — [[григориан кечышот]] почеш идалыкын 186-шо (кужемдыме ийлаште — 187-ше) кечыже. Идалык пытыме марте 179 кече кодеш.

== Пайрем да памятный дате-влак ==
* {{флагификаций|Алжир}} — Эрыкан лийме кече.
* {{флагификаций|Армений}} — Конституций кече.
* {{флагификаций|Аргентина}} — Йоча кече.
* {{флагификаций|Венесуэла}} — Эрыкан лийме кече.
* {{флагификаций|Кабо-Верде}} — Эрыкан лийме кече.
* {{флагификаций|Украина}} — Сар теҥыз флотын кечыже
* {{флагификаций|Чехий}}, {{флагификаций|Словакий}} — Кирилл ден Мефодийын кечыже. Славян тиште кече.
* {{флагификаций|Россий}} — Сарзе чап кече. Лач ты кечын 1943-шо ийыште кумдан палыме Курск ола воктене кредалмаш тӱҥалын.

== Лӱмгече ==
* Танле (православный) лӱм-влак: Василий, Геннадий, Зина, Галактион.
* Католик лӱм-влак: Каролина, Филомена, Антон.

== Событий-влак ==
''Тугак ончо: [[:Категорий:Сӱрем тылзын 5 кечысе событий-влак]]''
* [[1841]] ий — Томас Кук тӱнямбалне икымше туристический агентствым почын. 
* [[1881]] ий — Египетысе Луксор ола воктене лӱмлӧ фараон-влакын гробницыштым муымо.
* [[1943]] ий — Курский кучедалмаш тӱҥалын. Кугу Отечественный Сарыште тиде ик эн кугу операцийлан шотлалтеш.

=== Марий тӱняште ===
* Тиде кечын Йошкар-Олаште Александр Пушкинлан чапкӱм почмо. 
* [[1978]] ий — [[У Роҥго кундем]]ысе Солнечный посёлкышто амбулаторийым почыныт.
* [[1983]] ий — Марий шанче да шымлыше институтлан Валериан Михайлович Васильевын лӱмжым пуымо.
* [[1991]] ий — [[Кугарня (газет)|«Кугарня» газет]] лекташ тӱҥалын.

== Шочыныт ==
''Тугак ончо: [[:Категорий:Сӱрем тылзын 5 кечынже шочшо-влак]]''
* [[1947]] ий — Августа Николаевна Айдимирова, медицин пашаеҥ. Моркышто шочын. Паша корныжо пӱй эмлымаш сомыл дене кылдалтын. Йошкар-Оласе 4-ше №-ан поликлиникыште тырша. 2007-ше ийыште «Профессия — жизнь» манме ик эн кугу премий дене палемдалтын.
* [[1960]] ий — [[Гордеев, Геннадий Филимонович|Геннадий Гордеев]], [[марий]] [[серызе]], [[драматург]], мер пашаеҥ, [[Марий Эл Республикысе В. Колумб лӱмеш литератур премий]]ын лауреатше (1995), [[Марий Эл Республикысе М. Шкетан лӱмеш Кугыжаныш премий]]ын лауреатше (1999), [[Марий Эл Республикысе тӱвыран сулло пашаеҥже]] (2005). 
* [[1946]] ий — Владимир Иванович Рыбалка, шанче да туныктыш пашаеҥ, историй шанче кандидат, доцент, Марий Эл Республикысе шынчын сулло пашаеҥже. 
* [[1949]] ий — Валентин Андреевич Кудрявцев, [[режиссёр]]. 1965-ше ий гыч Марий телевиденийыште пашам ышта: оператор гыч тӱҥалын тӱҥ режиссёр марте кушкын. «Марий памаш», «Арва шеҥгек йога», «Марий вате», «Кӱсле» да моло видеофильм-влакым ыштен. Валентин Андреевичын чумырымо «Ӱдырамаш корно» да «Кӱсле» видеофильмже-влак финн–угор телефестивальыште сеҥыше радамыш лектыныт. 
* [[1975]] ий — Светлана Викторовна Сандакова-Ягулбаева, артистка, Марий Эл Республикын сулло артисткыже. [[Морко кундем]] [[Шеҥше]] селан талантан ӱдыржӧ ынде ятыр ий [[М. Шкетан лӱмеш марий кугыжаныш драме театр|Шкетан лӱмеш драмтеатрыште]] пашам ышта. Шке мастарлыкше да рольым устан чоҥымыж дене калыкым куандарен шога. Суапле пашажлан кугыжаныш премий денат палемдалтын.

== Коленыт ==
''Тугак ончо: [[:Категорий:Сӱрем тылзын 5 кечынже колышо-влак]]''

== Калык пале ==
* Православий календарь почеш таче Евсейын кечыже. Калык палым эскереныт. Йӱр йӱреш гын — сай кинде лектышлан. Тыгак ты кечын мўндыр родо-тукым дек унала миен коштман улмаш.
* Марий калык тыгай калыкпалым эскерен: пыл шымаланыме годым мӱкш омарташке ок шыл гын, йӱр ок лий. Кайык-влак огыт муро, а чот кычкыркалат гын — игече пужла. 

{{commonscat|5 July}}

[[Категорий:5 сӱрем]]
