{{Сорла}}
'''30 Сорла''' — [[григориан кечышот]] почеш идалыкын 242-шо (кужемдыме ийлаште 243) кечыже. Идалык пытыме марте 123 кече кодеш.

== Пайрем-влак ==

== Лӱмгече ==
Сорла тылзын кумлымшо кечынже  Куприян, Мирон, Павел, Ульяна, Филипп, Фирс, Маргарита, Роза – влакын лӱм кечышт.
== Мо лийын ==
''Тыгак ончо: [[:Категорий:30 Сорла Мо лийын]]''
* 1700-шӧ ийыште Россий ден Швеций коклаште Йӱдвел сар тӱҥалын, а 21 ий эртымек тиде кечынак ты сар пытыме нерген вашкелшыкыш кидым пыштыме. 
* 1703-шо ийыште Петербург олан историйыштыже икымше гана вӱд ташлымаш – наводнений – лийын.
* 1918-ше ийыште Фани Каплан Владимир Ильич Ленин ӱмбак лӱен да нелын сусыртен. 
== Кӧ шочын ==
''Тыгак ончо: [[:Категорий:30 Сорла Кӧ шочын]]''
* [[1948]] — [[Галина Николаевна Швецова]], туныктыш, администраций да кугыжаныш пашаеҥ, Марий Элын сулло туныктыш пашаеҥже. Шочынжо тудо Волжск олаште. Марий кугыжаныш педагогик институтым тунем лекмек, министр-влак погынысо архив пӧлкан изирак пашаеҥже лийын. Но паша корныжо икмыняр жап гыч педагогик интситутышко куснен, вара туныктыш институтыштат шуйнен. 2001-ше ий гыч Галина Николаевна Марий Эл туныктыш министр сомылым шуктен шога. Профессор. Педагогик туныктыш шанче академийын академикше.
* [[1960]] — Вениамин Викентьевич Мамуткин, архитектор. Паша корныжо «Марийскгражданпроект» ушемыште тӱҥалын, умбакыже уста архитектор «Артель» ушемым почын да шкеак вуйлаташ шогалын. 4 ий Йошкар-Олан тӱҥ архитекторжо сомылым шуктен шоген. Йошкар-Оласе эмлыме верын хирургий корпус, Яков Эшпай лӱмеш тоштер проект-влакын авторжо. А Венгрийысе Залаэгерсег оласе этнографий тоштерыште «Марий илем» комплексым шыҥдарымылан кугыжаныш премий денат палемдалтын. Россий Федерацийысе архитектор-влак ушемын марий пӧлкажын вуйлатышыже. 
* [[1961]] — Северьян Александрович ден Юрий Александрович Морозовмыт, туныктыш пашаеҥ-влак.  Куженер кундем Нурсолаште шочыныт. Северьян Александрович 1989-ше ий гычак Конганур кыдалаш школышто туныктышылан тыршаш тӱҥалын: 6 ий вуйлатышыжат лийын. Тыгак тудо кугыжаныш пашаштат шуаралтеш: кундемысо погынын депутатше улеш. Юрий Александровичат сай туныктышо семын кугу пагалымашым сулен: Куженер кыдалаш школ вуйлатышын алмаштышыжланат шогалын. Коктынат мыланна тале спорт организатор семын палыме улыт. 
* [[1975]] — [[Эльвира Аркадьевна Ендылетова]], журналист да поэтесса. Мари-Турек кундем Мари-Купто ялыште шочын. 1997-ше ий годсек тудо [[Кугарня (газет)|«Кугарня» газет]] редакцийыште пашам ышта. Газетым лудшо-влаклан Эльвира Терентьева лӱм дене палыме. А шукерте огыл Эльвира Аркадьевна поэзийым йӧратыше йолташыже-влакым почеламут сборник дене куандарен. 
== Кӧ колен ==
''Тыгак ончо: [[:Категорий:30 Сорла Кӧ колен]]''

== Калык пале ==
* '''Миронын кечыже'''. Тыгай калыкпалым эскереныт: эрдене тӱтыра чот шарлен гын, игече ояр лиеш. Тыгак тиде кечын тулык вате-влаклан полшаш тыршеныт. 

{{commonscat|30 August}}

[[Категорий:30 Сорла]]
