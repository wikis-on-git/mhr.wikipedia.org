{{Палыме еҥ
 |лӱм                 = Анатолий Алексеевич Зарецких
 |оригинал лӱм        = Анатолий Зарецких
 |сӱрет               = 
 |сӱретын лопкытшо    = 
 |возымаш             = Анатолий Зарецких
 |шочмаш дене лӱм     = 
 |тыршымаш алан       = [[мурызо]]
 |шочын               = 01.02.1958
 |шочмо вер           = [[Киров вел]], [[Кӱльмӱж кундем]], [[Таут]]  ял
 |гражданство         = {{Флагификаций|Совет Ушем}}<br /> {{Флагификаций|Россий}}
 |подданство          = 
 |колен               = 
 |колымо вер          = 
 |ача                 = 
 |ава                 = 
 |пелаш               = 
 |йоча-влак           = 
 |чап пӧлек да премий = [[Марий Эл Республикын сулло артистше]]
 |сайт                = 
 |Commons             = 
}}

'''Анатолий Зарецких''' (Анатолий Алексеевич Зарецких) ({{Шочын|1958|02|1}}, [[Киров вел]], [[Кӱльмӱж кундем]], [[Таут]]  ял) — [[марий]] [[мурызо]], [[Марий Эл Республикын сулло артистше]]. 

== Ӱмыргорно ==
Анатолий Зарецких [[1958]] ийын [[1 пургыж|пургыж тылзын 1-ше кечынже]] [[Киров вел]] [[Кӱльмӱж кундем]] [[Таут]]  ялеш шочын. Ешыште 7 икышве лийын, Анатолий эн изи лийын. 9 классым тунем пытарымеке, тӱвыра корным ойырен. Киров олсе тӱвыра училищыш тунемаш пурен. Тушко ик гана «Марий Эл» ансамбльын художественный вуйлатышыже Михаил Мурашко толын. Чолга марий ӱдыр-рвезе-влакым ансамбльыш ойырен. Тунам Анатолий лӱмлӧ балетмейстер дене палыме лийын. Пел ий гыч, училищым тунем лекмеке, Анатолий Зарецких [[Йошкар-Ола]]шке толын. Кугыжаныш ансамбльыш тудым вигак налыныт. Ансамбль дене пырля ятыр кундемыш гастроль дене миен: [[Чехословакий]], [[Камбоджа]], [[Греций]], [[Германий]], [[Франций]] да т.м. Марий Эл ансамбльыште Анатолий Зарецких [[1981]] гыч [[2001]] ий марте тыршен. Вара [[И.С. Палантай лӱмеш Марий республикысе тӱвыра да сымыктыш колледж|тӱвыра да сымыктыш колледж]] пеленысе «Аршаш» ансамбльыште мурызо семын семын мастарлыкшым шуарен.

[[Марий Эл]]ыште гына огыл, Киров, Пошкырт, Татарстан кундемлаштат Анатолий Зарецкихын лӱмжӧ сайын палыме, да тидын шотышто артист ик оҥайым газетлан интервьюшто каласен:
{{Cquote|Кеҥежым Марий-Турек кундемыште концерт палемдалтын ыле. Кече пеш шокшо. Мый шкенан машина дене корныш тарванышым. Ондак У Торъял кундемыш оньыкува деке пурышым. А вара Шернурышкыла тарванышым. Остановкышто кок ӱдырамаш шога. Шындышым. Шкеже бейсболкым упшал шинчынам, садлан чуриемже сайын нунылан огеш кой. Марий ӱдырамаш-шамыч тыгай улыт вет: палымышт улат але уке — пеш мутланат. «Тый шкеже кушеч улат гын?» — йодеш мый дечем иктыже. «Виче кундем гыч улам», — маньым. Умбакыже кудалына. Оҥайынак чучо. «Анатолий Зарецкихын лӱмжым колында мо»? — йодам. «О, колынна, колынна, — маныт. — «Чолга шўдыр» фестивальыште мураш лектын ыле. И мура, и кушта!» «Вот… А ме тудын дене ик ял гыч улына», — мыскара йӧре пелештышым, шкеже шыргыжалынак колтышым. А нуно мыйым пален шуктенат огытыл.}}

== Еш ==
Анатолий Зарецких пелашан улеш, Роза Анатольевна [[У Торъял кундем]]ысе Кузнеч ял гыч. Анатолий дене когыньыштын кум икшывышт уло.

[[Категорий:Марий мурызо-влак]]
