{{Палыме еҥ
 |лӱм               = Анатолий Зарецких
 |оригинал лӱм   = Анатолий Алексеевич Зарецких
 |сӱрет          = Анатолий Зарецких.jpg
 |сӱретын лопкытшо           = 200px
 |возымаш          = Анатолий Зарецких
 |шочмаш дене лӱм = 
 |тыршымаш алан = [[мурызо]]
 |шочын    = 
 |шочмо вер   = 
 |гражданство      = [[Россий]]
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Анатолий Зарецких''' ([[1 Пургыж]] [[1958]]) - [[марий]] [[мурызо]], [[Марий Эл Республикын сулло артистше]]. [[Киров вел]], [[Кильмезь кундем]] Таут (Таутово)/почиҥга ялеш шочын. Киров оласе тӱвыра училищым, хореграфий пӧлекам тунем пытарен.

"Марий Эл" куштымаш да мурымаш ансамбльыште ятыр ий шуаралтын. Театр сымыктышын Российысе академийым тунем пытарен.

Сценышке мураш лекмыж годым чӱчкыдын тӱрлӧ марий [[семӱзгар]]-влакым пырля налеш (тӱмыр, шиялтыш да т.м.). Калык [[такмак]]-влакым оҥай аранжировко почеш йоҥгалтара.

== Ӱмыргорно ==
Киров вел Таут(Даут) почиҥгаште шочын. Ешыште 7 икышве лийын, Анатолий эн изи лийын. 9 классым тунем пытарымеке, тӱвыра корным ойырен. Киров олсе тӱвыра училищыш тунемаш пурен. Тушко ик гана "Марий Эл" ансамбльын художественный вуйлатышыже Михаил Мурашко толын. Чолга марий ӱдыр-рвезе-влакым ансамбльыш ойырен. Тунам Анатолий лӱмлӧ балетмейстер дене палыме лийын. Пел ий гыч, училищым тунем лекмеке, Анатолий Зарецких [[Йошкар-Ола]]шке толын. Кугыжаныш ансамбльыш тудым вигак налыныт. Ансамбль дене пырля ятыр кундемыш гастроль дене миен: [[Чехословакий]], [[Камбоджа]], [[Греций]], [[Германий]], [[Франций]] да т.м. Марий Эл ансамбльыште Анатолий Зарецких [[1981]] гыч [[2001]] ий марте тыршен. Вара [[тӱвыра да сымыктыш колледж]] пеленысе "Аршаш" ансамбльыште мурызо семын семын мастарлыкшым шуарен.

[[Марий Эл]]ыште гына огыл, Киров, Пошкырт, Татарстан кундемлаштат Анатолий Зарецкихын лӱмжӧ сайын палыме, да тидын шотышто артист ик оҥайым газетлан интервьюшто каласыш:
{{Cquote|Кеҥежым Марий-Турек кундемыште концерт палемдалтын ыле. Кече пеш шокшо. Мый шкенан машина дене корныш тарванышым. Ондак У Торъял кундемыш оньыкува деке пурышым. А вара Шернурышкыла тарванышым. Остановкышто кок ӱдырамаш шога. Шындышым. Шкеже бейсболкым упшал шинчынам, садлан чуриемже сайын нунылан огеш кой. Марий ӱдырамаш-шамыч тыгай улыт вет: палымышт улат але уке - пеш мутланат. «Тый шкеже кушеч улат гын?» - йодеш мый дечем иктыже. «Виче кундем гыч улам», - маньым. Умбакыже кудалына. Оҥайынак чучо. «Анатолий Зарецкихын лӱмжым колында мо»? - йодам. «О, колынна, колынна, - маныт. - "Чолга шўдыр" фестивальыште мураш лектын ыле. И мура, и кушта!» «Вот… А ме тудын дене ик ял гыч улына», - мыскара йӧре пелештышым, шкеже шыргыжалынак колтышым. А нуно мыйым пален шуктенат огытыл.}}

== Еш ==
Анатолий Зарецких пелашан улеш, Роза Анатольевна [[У Торъял кундем]]ысе Кузнеч ял гыч. Анатолий дене когыньыштын кум икшывышт уло.

[[Категорий:Марий мурызо-влак]]
