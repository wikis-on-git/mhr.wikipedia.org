'''Паҥшемер''' але '''Памшемер''' ({{lang-ru|Актазики}}) — [[Суас Эл]]ын [[Менделеевск кундем]]ыштыже верланыше [[марий]] [[ял]], [[Монашево]] сельский поселенийыш пура. XVII курымыште негызым пыштыме. Марий лӱм ''Паҥшемер'' але ''Памшемер'' кок марий мут гыч лектын ''памаш эҥер''. Ялын руш лӱмжылан ''Актазики'' марий пӧръеҥ лӱмым ''Актазик'' негызыш пыштыме<ref name="lum">Словарь марийских топонимов низовья Камы и Вятки. Вершинин В.И. Йошкар-Ола, 2005</ref>.

== Географий да пӱртӱс ==
[[Файл:Паҥшемерысе памаш.jpg|thumb|right|Ялысе эҥ пагалыме памаш, ялысе калык тиде вӱдым кочкышым шолташ да йӱаш нала]]
Ялыште [[Возжайка]] эҥер йога, [[Теле (пагыт)|телым]] ок кылме. Возжайкыште ялысе пруд уло, тыдым 90 ийлаште ыштеныт. Ялым эҥер кок ужашыш шеледеш: пурла серже лапка, шола серыште - изи курык. Ял воктен мланде гыч иктаж-мыняр памаш лектеш. Ик тыгай памаш почеш ялым лӱмденыт. Кӱшыл ялыште [[Ош Поро Кугу Юмо]]лан кумалаш [[кӱсото]] уло.

Асфальт корно вес велне пел километр гыч ялысе шӱгарла верланен да эше пел километр гыч ялысе чодыра. Чодыра кӧргысо олыкыште [[Пеледыш пайрем]] эртаралтеш. Тиде чодыраште иктаж-мыняр тошто кӱнчем верланен, ончыч тушто рудам луктедылыт, кызыт нуным кудалтыме.

== Инфраструктур ==
Ялыште электричестве, газ да телефон уло. Ял марте асфальт корно кая. Тугат ялыште клуб, тӱҥалтыш школ да {{comment|эмлыме пункт|рушла мед. пункт}} уло.

== Калыкчот ==
{|class="wikitable"
!Калыкчот, еҥ||Ий
|-
| 164 || 2009
|-
| 185 || 2000
|}

== Важ-влак ==
<references />

[[Категорий:Марий илымверла Суас Элыште]]
