'''Паҥшемер''' але '''Памшемер''' ({{lang-ru|Актазики}}) — [[Суас Эл]]ын [[Менделеевск кундем]]ыштыже верланыше [[марий]] [[ял]], [[Монашево]] сельский поселенийыш пура. XVII курымыште негызым пыштыме. Марий лӱм ''Паҥшемер'' але ''Памшемер'' кок марий мут гыч лектын ''памаш эҥер''. Ялын руш лӱмжылан ''Актазики'' марий пӧръеҥ лӱмым ''Актазик'' негызыш пыштыме<ref name="lum">Словарь марийских топонимов низовья Камы и Вятки. Вершинин В.И. Йошкар-Ола, 2005</ref>.

== Географий да пӱртӱс ==
[[Файл:Паҥшемерысе памаш.jpg|thumb|right|Ялысе эн пагалыме памаш, ялысе калык тиде вӱдым кочкышым шолташ да йӱаш налеш]]
Ялыште [[Возжайка]] эҥер йога, [[Теле (пагыт)|телым]] ок кылме. Возжайкыште ялысе пӱя уло, тыдым 90 ийлаште ыштеныт. Ялым эҥер кок ужашыш шеледеш: пурла серже лапка, шола серыште - изи курык. Ял воктен мланде гыч иктаж-мыняр памаш лектеш. Нуно чыла еҥерыш волат, садлан ялым тыге лӱмденыт. Кӱшыл ялыште [[Ош Поро Кугу Юмо]]лан кумалаш [[кӱсото]] уло.

Асфальт корно вес велне пел километр гыч ялысе шӱгарла верланен да эше пел километр гыч ялысе чодыра. Чодыра кӧргысо олыкышто [[Пеледыш пайрем]] эртаралтеш. Тиде чодыраште иктаж-мыняр тошто кӱнчем верланен, ончыч тушто рудам луктедылыт, кызыт нуным кудалтыме.

== Инфраструктур ==
[[Файл:Паҥшемер ял 2011 шорыкйол.JPG|thumb|right|2011 ийын шорыкйол тылзе. Шуко лум волен.Тӱҥ уремым эрыктыме.]]
Ялыште клуб, тӱҥалтыш школ да {{comment|эмлыме пункт|рушла мед. пункт}} уло. Асфальт корно да пӱя воктен сӧсна ферме уло. Тугат ялыште электричестве, газ да телефон уло. Ял марте асфальт корно кая. Ялыште Возжайка эҥер гоч кӱртньӧ-бетон кӱвар шога. Ялыште асфальт уке, тӱҥ уремлаште корно кӱ гычын ыштыме, кӱшкӧ курыкыш кӱзаш кок ку корно, изи уремлаште мланде корно веле. Кӱшнӧ корнышто ик кугу корем уло, но тудым машина дене эрташ лиеш.

{{comment|Караш кыл|рушла сотовая связь}} гычын Билайн чыла вере сайын ышта, кӱшнӧ Мегафоным кучаш лиеш. Караш вышке {{comment|Камъял|рушла Камаево}} ялыште шога, тиде вышкым 2000 ийлаште чоҥеныт.

Менделеевск ола гычын ял марте автобус кажне кечын 4 гана коштеш. Ял марте 30 минут наре кая. Кызыт автобус йырын коштеш: '''Менделеевск''' — Камъял ({{lang-ru|Камаево}}) — '''Паҥшемер''' — Монашево — Элнет({{lang-ru|Ильнеть}}) — Йыгра ({{lang-ru|Карманково}}) — '''Менделеевск''', южгунам мӧҥгешла. Асфальт корнышто ял воктен леведышан остановко уло.
{|class="wikitable"
!Автобус коштмо радам</br>Менделеевск ола гыч лекме жап
|-
| 6:20
|-
| 10:00
|-
| 13:50
|-
| 15:40
|}
== Калыкчот ==
{|class="wikitable"
!Калыкчот, еҥ||Ий
|-
| 164 || 2009
|-
| 185 || 2000
|}

== Шарныктыш ==
[[Файл:Паҥшемерысе шарныктыш.jpg|thumb|right|Ялысе шарныктыш]]
Школ ден эмлыме пункт воктен ялысе [[шарныктыш]] верланен. Паҥшемер ял гыч лекше [[Кугу Авамланде Сар]]ыште колышо-влак лӱмеш. Шарныктышыште рушла тыге возымо: "Павшим односельчанам в годы войны". Тудым [[1994]] ийыште шындыме. Кугу Авамланде Сарыште 75 ялысе еҥ кредалын:
<div class="references-small references-scroll" style="-moz-column-count:4; column-count:4; -webkit-column-count:4">
# Афтреев Ивай Изер
# Алексеев И.
# Бикмурзин А.
# Бикмурзин С.
# Васильев М.
# Васильев В.
# Васильев А.
# Васильев М.
# Васильев Е.
# Григорьев А.
# Григорьев И.Г.
# Григорьев В.
# Григорьев В.
# Григорьев А.
# Добролюбов М.
# Дмитриев М.
# Захаров И.
# Ибатов М.
# Ибатов И.
# Иванов М.
# Изергин Иб.
# Иванов Д.
# Иванов А.
# Иванов Е.
# Иванов Арк.
# Илаев С.
# Елизаров С.
# Ибраев С.
# Ефремов И.
# Ефремов Е.
# Егоров А.
# Егоров Н.
# Егоров И.
# Егоров Л.
# Ефимов Е.Е.
# Кашатов И.
# Козлов М.А.
# Козлов С.А.
# Кондратьев А.
# Кузнецов В.
# Кириллов П.
# Леонтьев Г.
# Луппов А.
# Луппов А.
# Луппов Д.
# Луппов И.
# Луппов И.
# Маркелов С.
# Минеев М.
# Московских А.
# Московских К.
# Никитин М.
# Иванов М.
# Устинов А.
# Орлов Н.
# Павлов Е.
# Пашаев П.
# Петров И.П.
# Петров С.П.
# Пупышев И.
# Пупышев П.
# Сазонов Петр Федорович
# Соловьев И.
# Соловьев В.
# Суров Н.
# Трофимов Н.
# Трофимов Ф.
# Тимеряев В.
# Тимеряев И.
# Тимеряев С.
# Тимеряев Ш.
# Федотов А.
# Шангареев И.
# Шангареев Ш.
# Яковлев Егор
</div>

== Важ-влак ==
<references />

== Кылвер-влак ==
* [http://wikimapia.org/#lat=56.0259219&lon=52.3146629&z=13&l=1&m=b&show=/7920538/ru/%D0%90%D0%BA%D1%82%D0%B0%D0%B7%D0%B8%D0%BA%D0%B8 Паҥшемер ял Wikimapia сервисыште]

[[Категорий:Марий илымверла Суас Элыште]]
