{{Палыме еҥ
 |лӱм              = Светлана Сушкина
 |оригинал лӱм   = Светлана Сергеевна Сушкина
 |сӱрет          = Светлана Сушкина.jpg
 |сӱретын лопкытшо           = 250px
 |возымаш          = 
 |шочмаш дене лӱм = 
 |тыршымаш алан = [[мурызо]]
 |шочын    = 14.01.1946
 |шочмо вер   = Марий Тӱрек кундем
 |гражданство      = Россий
 |подданство       = 
 |колен      = 
 |колымо вер     = 
 |ача             = 
 |ава             = 
 |пелаш           = 
 |йоча-влак             = 
 |чап пӧлек да премий = Марий АССР-ын сулло артисткыже ([[1981]] ий), <br>Марий Эл Республикын калык артисткыже ([[1991]] ий),<br> Йыван Кырла лÿмеш театральный премийын лауреатше ([[2001]] ий).
 |сайт             = 
 |Commons          = 
}}
'''Светлана Сушкина''' ([[14 Шорыкйол]] [[1946]] ий  [[Марий Тӱрек кундем]]ысе Кукурем ял) — марий мурызо, йӱкшӧ — мецц-сопрано. Марий АССР-ын сулло артисткыже ([[1981]] ий), Марий Эл Республикын калык артисткыже ([[1991]] ий), Йыван Кырла лÿмеш театральный премийын лауреатше ([[2001]] ий).
==Ӱмыргорно==
Светлана Сергеевна Сушкина 1946 ийын [[14 Шорыкйол]] [[Марий Тӱрек кундем]]ысе Кукурем ялыште шочын. Изинек ава деч посна кодын. Ачаже вес ватым налын да ешышт шуко икшыван лийын. 10 ияш [[Поранча]]се школ-интернатыш логалын. Интернатыште шуко тÿрлӧ кружок лийын. Светлана спортивный да музыкальныйыш коштын. Ече дене куржталмаште результатше сай лийын, музыкальный кружокышто скрипкам шокташ тунемын. Концертлаште эше солистка семын мурымат мурен. 
[[Файл:Светлана Сушкина самырык.jpg|200px|thumb|left|Самырык улмыж годым]]
1961 ийыште [[Йошкар-Ола]]шке толешат, ик ий культпросветучилищыште тунемеш. Стипендий изи, полшышо уке. Илыш нелылыкым шижешат, Иваново область, Фурманово оласе куымо фабрикыш пашам ышташ кая. Тушто кум ий тырша. Яра жапыште самодеятельностьыш да кастене тунемме школыш коштеш. Тыге кыдалаш образованийым налеш. Вара уэш Йошкар-Олашке толын, «Электроавтоматика» заводышто пашам ышташ тÿҥалеш. Тиде кечылаштак заводысо самодеятельностьын занятийышкыже мия да мурызо-влак деке ушна.

[[1968]] ийыште Йошкар-Олаште музыкальный театрым почыныт. Тиде театрлан хорым погаш кÿлеш лийын. Сандене оласе уремлаште увертарымашым сакаленыт. Увертарымашым лудшо ÿдырамаш-влак Светланалан театрысе колыштмашыш пурен лекташ темлен ойленыт. Светлана тушко миен, тудым хорыш налыныт. Тыгутлаштак музыкальный училищыш тунемаш пура. Кумдан палыме педагог Ф.Е.Олейникован классышкыже логалеш. Тудын темлымыж денак Светлана [[Озаҥ]]ысе консерваторийыш тунемаш кая. 

[[1977]] ийыште консерваторийым тунем пытарымек, [[Э.Сапаев лÿмеш опер да балет театр]]ыш пашам ышташ толеш. Тыште меццо-сопрано йÿкан Светлана Сушкинан икымше пашаже Д.Россинин «Севильский цирюльник» [[Опера|оперыште]] Розинан партийже лийын. Ты рольым кызытат йӧрата. Марий оперлаште мурашыже пернен. «Акпатырыште» Марфа ден Эвикам, «[[Алдиар]]ыште» Сулийым, а [[Николай Арбан|Н.Арбанын]] «Кеҥеж йÿд» опереттыштыже Тамара ден Ольган рольыштым модын.

Светлана Сергеевна театрысе паша деч посна тÿрлӧ правительственный да шефский концертлаштат пешак чулым лийын. Шуко гана музыкальный училищын залыштыже концертым ыштен. Тушто [[Рахманинов]]ын, [[Чайковский]]ын, йот элласе композитор [[Бетховен]]ын, [[Бах]]ын, [[Верди]]н, [[Россини]]н произведенийыштым мурен. Поснак [[финн-угор калык-влак]]ын мурыштым сценыш лукмыж дене кумдан палыме мурызыш савырнен. Тÿрлӧ коллектив дене пырля [[Венгрий]]ышке, [[Эстоний]]ышке коштын. Шке жапыштыже [[Москва]]се Кугу театрыште стажировкым эртен (1986 ий). Тушто П.Маскиньин «Сельская честь» оперыштыже ик партийым мурен.
==Важ==
# Газетов В.М. Колымшо курымысо марий мурызо-влак («Марийские певцы двадцатого века»). Йошкар-Ола, 2004. — 60 с.
# Марийский республиканский колледж культуры и искусств им. И.С.Палантая. Через тернии к звёздам: Страницы истории вокального класса Ф.Е.Олейниковой / Составитель и автор биографических очерков Л.Л.Женжурист. — Йошкар-Ола, 2007. — 104 с.
# В.Крылов. Артисты Республики Марий Эл. Очерк // «ОНЧЫКО», 2002 ий, №5 (467).
# Смоленцева Л.П. Ший гай волгалт илыза: илыш-йÿлам шымлыше книга. Живите, сверкая серебром: научно-популярная книга. - Йошкар-Ола, 2011. - 92 с.
==Кылвер-влак==
http://www.operaballet.net/ru/collective/opera/sushkina_svetlana/
http://www.marpravda.ru/news/culture/2012/12/11/finalny-akkord/
[[Категорий:Марий мурызо-влак]]
