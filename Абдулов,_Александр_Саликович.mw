{{Палыме еҥ
 |шочын    = 16.04.1960
 |колен 
}}
'''Александр Абдулов''' (Александр Саликович Абдулов) ({{Шочын|1960|4|16}}, [[Башкир АССР]], [[Мишкан кундем]], [[Верхне-Сухоязово]] ял) — [[журналист]], мер пашаеҥ, [[шанче кандидат|историй шанче кандидат]] (2001) [[Марий Эл Республикын сулло журналистше]] (2000), [[Марий Эл (газет)|«Марий Эл» газетын]] тӱҥ редакторжо.

== Тунеммаш ==
Кӱшыл шинчымашым Марий кугыжаныш педагогик институтышто налын, 1983-шо ийыште тунем пытарен. Вара Россий Федераций Президент пеленысе кугыжаныш службын Российысе академийыш пурен, 2000-ше ий марте шинчымашым поген. 
== Мер паша ==

90-ше ийлаште Александр Абдулов мер паша толкын кӱшныжӧ лийын манаш лиеш. Тудын да йолташыже-влакын тыршымышт дене «У вий» самырык тукым ушем чоҥалтын (1989), «Марий Ушем» организацийым илышыш ылыжтыше-влак кокла гыч улеш  (1990). Кунам Финн-угор калык-влакын самырык ассоциацийышт (МАФУН) чоҥалтын - Александр Абдуловым икымше [[президент]]шылан сайленыт. Тыгак Мер Каҥашын погынъеҥже улеш.

ОК ВЛКСМ-ын  лектор тӱшкалан вуйын шоген, [[Кугарня (газет)|«Кугарня» газетын]] тӱҥ редакторжылан ыштен (1991-1994). Ты жапыштак Марий телевиденийыште, Марий Эл Республик президентын администрацийыштыже тыршен. 1997 ий гыч «Марий Эл» газетыште тыршаш тӱҥалеш. 

== Негыз ==
* Марийская Биографическая Энциклопедия/Мочаев В.А., Йошкар-Ола, 2007. - 13 лашт.

[[Категорий:Тиштер почеш палыме еҥ-влак]]
[[Категорий:Марий журналист-влак]]
