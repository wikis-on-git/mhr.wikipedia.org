'''Лажъял'''  [[Шернур кундем]] Лажъял соласе администрацийыш пура. 

[[Шернур]] кугысола деч кечвалвел-касвелке 12 [[меҥге]] тораште Лаж эҥер воктене верланен. Легенде почеш яллан негызым Атня, Юл да Вечын могыр гыч толшо-влак пыштеныт. [[1804]] ийыште 16 суртышто 139 ен илен гын, [[2004]] ийыште эртыше перепись почеш 55 суртышто 358 еҥ ила.  

[[1912]] ийыште 4 классан школым почмо. 30 йоча тунемын. 

[[1929]] ийыште «Йошкар кече» колхозым почмо. Икымше председатель Сидырын Кыргори ({{lang-ru|Сидоров Григорий}}) лийын. [[Кугу Авамланде Сар]] тÿҥалмеке, ял гыч фронтыш 69 еҥ каен, 34 патыр пöртылын огыл. Сар деч вара, верысе колхоз-влакым иктыш ушен «Дружбо» колхозым почмо. 

Лÿмлö еҥ-влак: Марий Эл ял озанлыкын сулло пашаеҥже Горохова, МАССРын сулло артистше Смирнов да молат. 

Пурлыклан: Лаж эҥер, Элым аралыше-влаклан чапкӱ шотлалтыт.

[[Категорий:Марий Эл]]
