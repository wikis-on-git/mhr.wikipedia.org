'''Вениамин ИВАНОВ''' (Вениамин Михайлович Иванов) (1923-1971)
<br />
Вениамин Михайлович Ивановын сылнымут пашаже тÿрлö шöрынан лийын. Тудо поэзийыште волгыдо кышам коден. Прозаик семын чот тыршен. Драматургийыштат вийжым терген ончен.<br />
Йоча писатель семынат палыме. Икмыняр поэзий книгам, повестьым самырык тукымлан пöлеклен. <br />
== Илыш да творческий корныжо ==
Писатель жап дене пырля кушкеш, чарныде ум кычалын, сылнымут куатым пога. В. Ивановынат илыш ден мурызо корныжо лач тыгаяк. Тудо 1923 ий 8 ноябрьыште У Торъял районысо Чобык ялыште шочын. <br />
== Йоча да самырык жапше==
Изинекак шочмо пÿртÿсын моторлыкшым ужын, тÿткын эскераш кумылаҥын. Кресаньык эрге мланде пашан кÿлешлыкшым вашке пален налын. Ялысе йоча-влак дене пырля тÿрлö пашам ыштен, шочмо колхозшылан полшен.<br />
Чобык ял ожнысекак уста шÿвырзö, гармоньчо, мурызо-влак дене чапланен. В. Иванов мотор семан ятыр сылне мурым колын. Илен-толын, шке возымаштыже калык мурым, келшышын, кумдан кучылташ тÿҥалын.<br />
В. Ивановым сылнымутын юзо вийже изинекак сымыстарен. Руш ден марий писатель-влакын возымыштым йöратен лудын. Шке гычат тÿрлö заметкым, статьям возаш тÿҥалын. Сайым моктен, ситыдымашым тÿжваке луктын.<br />
Ялысе шымияш школым тунем пытарымеке, В. Иванов 1938 ийыште У Торъял педучилищын студент ешыш ушна. Шинчымашын тÿрлö йыжыҥжым пален налме, шуко лудмо рвезын уш- акылжым пÿсемдаш полшат. Рвезын чоныштыжо шке гыч возаш кумыл утларак вияҥеш. Тудын кумылжо, чон шижмашыже «Эл¬ем», «Шöртньö шурно», «Муралте, Джамбул» да моло почеламутлаште почылтеш. Тÿҥалше автор нуным Май Веню лÿм дене возен. В. Ивановын нине почеламутшо-влак сылнылык шотышто але огыт ойыртемалт. Но возымо сай койыш шижалтеш: самы¬рык автор чумыр элын вÿршержым колышташ тырша. <br />
== Кугыжан армийыште да мер пашаште==
Педучилищым тунем лекмеке, В. Ивановлан рвезе тукымым туныкташ ок логал. Шочмо элжым, эрыкым тушман деч аралаш шке кумылын кая. Омск оласе военный училищыште икмыняр жап лиймеке, тудо тул йÿран кужу cap корным эрта. Мемнан элысе салтакын чон яндарлыкшым, кугу патырлыкшым ужеш, келшыше поэзий шомак дене сÿретлен ончыкташ тырша. Мутлан, «Фронтовой эр» почеламутышто мемнан элысе салтакын чыла йöсым сеҥен лекмыжым, моло калыкланат эрыкым кондымыжым поснак палемдыме. <br />

Самырык лейтенант, рвезе поэт Сеҥымаш волгыдо кечылан чот ÿшанен. «Берлин гоч — корнем, мый тушеч пöртылам»,— возен «Ик корно» почеламутыштыжо. <br />

В. Ивановын кугу cap жапысе поэзийже тÿҥ шотышто йöратымаш лирика корно дене вияҥын. Тудо салтакын ныжылге чон кумылжым, лыжга койышыжым сÿретла. Теве «Фронт гыч серыш» почеламутын лирический геройжо — элын ÿшанле, патыр эргыже — cap тул кокла гыч келшыме ÿдыржылан серышым воза, шÿмыштыжö чаткан нумалме яндар чон шижмашыжым, кугу ÿшанжым почын каласа. Кажне мутын кöргö вийжым шотыш налын, автор кÿчыкын, раш возаш тырша. <br />

Поэтын лирикыштыже «Окна воктене», «Шыже эрдене», «Коктын ик шÿдырым ончена» да моло почеламутат волгыдо кумылан улыт. Нуно чын йöратымашын кугу вийжым почын пуат. <br />

Сеҥымаш кечым В. Иванов моло семынак куанен вашлиеш. 1946 ийыште тудо шочмо марий кундемышкыже пöртылеш. Рвезе писатель книгам лукшо марий издательствыште пашам ышташ тÿҥалеш. Ончычшым корректор лиеш, а варажым — редактор. Моло-влакын возымыштым шуко лудеш, терга, сылнымутлан калык лоҥшаш лекташ полша. Шке гычат мурсаскам вияҥдаш пижеш. Воза тудо шуко вучымо тыныс пагыт, келшымаш, айде-мын шÿм-чон чеверже нерген. Писательын шинчаончалтышыже кумдаҥеш, илышын вÿршержым тÿткын колыштеш. В. Ивановын келге шонымаш дене шыҥдаралтше кÿчык почеламутшо- влак поснак оҥай, шÿмеш логалше улыт. Мутлан, «Турий» почеламутышто автор моткоч суапле кресаньык пашам чапландара. Пасу патыр-влакым турият саламла. <br />

В. Иванов шке сылнымут сынже денак ныжылге лирик. Тудо йöратымаш нерген шке семынже, лывыргын, шыман возен мошта. Теве «Сирень пеледеш» чонеш логалше почеламутшо кумдан палыме мурылан шулдырым пуэн. Автор, таҥастарымаш ден метафора йöным келшышын кучылтын, виян кöргö шижмашым мокта. <br />
== Прозо гыч поэзийыш ==
В. Иванов шке вийжым поэме жанрыштат терга. Писательын лыжган возымо сынже прозыштат шижалтеш. <br />

В.Ивановын ойлымашыже-влакат лудшын кумылжым савырат. Писатель илышын тÿрлö йыжыҥжым сÿретла, поро вийын сеҥен толмыжым ончыкта. Автор шке геройжын порылыкшым, молылан полшаш ямде улмыжым, чын верч тыршыме койышыжым поснак палемда. Писатель В.Ивановын драматург кумылжат лийын.
Марий литературышто В. Иванов лирический повесть жанрым палынак вияҥдаш полшен. Кажне повесть шке тÿсан, ойыртемалтше, лудшын кымылжым авалтен налын кертше. <br />

Тыге Вениамин Ивановын прозыштыжо тÿрлö жап сÿретлалтын, тÿрлö илыш йодыш шымлалтын. Тудын илыш чыным возымыжо моло калык коклаштат палыме. <br />
== Авторын произведенийжым кусарыме ==
Марий писательын произведенийлажым руш, эстон, татар, удмурт, чуваш да моло йылме денат савыктен лукмо. <br />
== Вениамин Ивановын кусарыме пашаже ==
Шкежат шочмо йылмыш А. Пушкинын, М.Лермонтовын, С. Щипачевын, А. Кутуйын да молынат возымыштым кусарен. <br />
== Савыктыме произведений-влак ==
* Ава шÿм: ойлымаш // Марий коммуна. - 1987. - 26 сент. <br />
* Ава шÿм: повесть // Ончыко. - 1988. - № 1. - С. 9-63. <br />
* Ава шÿм // Ава шÿм: кум повесть. - Йошкар-Ола: Мар. кн. изд-во, 1991. - С. 59-142. <br />
* Аван пайремже [Стихи] // Марий коммуна. – 1949. - 8 март. <br />
* Аван пайремже [Стихи] // Пеледме корно: марий литератур антологий. - Йошкар-Ола, Маргосиздат, 1951. – С. 386.<br />
* Арслан: роман гыч ужаш // Марий коммуна. – 1969. - 20, 21, 22, 24 и 25 июнь; 25, 26, 27, 28 и 30 сент.,  1 окт. <br />
* Арслан: роман // Ончыко. – 1970. - № 1. – С. 6 – 49; № 2. – С. 70-109; № 3. <br />
* Атака. ( «Тÿтан» роман гычужаш). – «Марий коммуна», 1964, 22 сентябрь. <br />
* Вашпижмаш: пьеса гыч сÿрет // Марий коммуна. – 1973. - 13 июль. <br />
* Вич  почеламут (Пиал. Мÿкш. Вучем. Тылзе. Первый лум) // Марий коммуна. - 1958. – 26 окт. <br />
* Вич  почеламут // Марий альманах. – 1947. - № 1 (18). – С. 75-76. <br />
* Вождьын мутшо («Сирень пеледеш» повесть гыч  ужаш) // Пиалан  илыш: марий альманах. - № 38. - Йошкар-Ола, Маргосиздат, 1953. - С. 31-35. <br />
* Волгыдо  ÿжара: повесть. Кокымшо  ужаш // Ончыко. – 1956. - № 6. - С. 4-28; 1957. -  № 1. - С. 8-46. <br />
* Вучыдымо уна: ик кыдежан пьеса // Ончыко. – 1958. - № 2. - С. 58-64. <br />
* Вучыдымо  уна // Ик кыдежан пьеса-влак. - Йошкар-Ола, 1959. - С. 91-102. <br />
* Вÿдшö  келге, серже тура: повесть гыч  ужаш // Марий литература: V класслан  учебник-хрест. - Йошкар-Ола, 1977. - С. 98-132. <br />
* Галстукет [Стихи] // Ямде лий. – 1970. - 1 дек. <br />
* Зенитчик-влак. Серыш: кок ойлымаш // Марий коммуна. – 1965. – 8 май. <br />
* Изи тул йÿла [Стихи] // Пеледме корно: марий литератур антологий. - Йошкар-Ола, Маргосиздат, 1951. – С. 388. <br />
* Ик корно: почеламут // Марий коммуна. – 1975. - 16 февр. <br />
* Ик мут // Пиалан илыш: марий альманах. - № 26. – Йошкар-Ола, Маргосиздат, 1949. – С. 13. <br />
* Илыш угычын шолеш: почеламут // Марий коммуна. – 1947. - 6 май. <br />
* Илышвий: очерк // Ончыко. – 1966. - № 2. – С. 80-88. <br />
* Ильич лампе [Стихи] //  Марий альманах. - № 25. - Йошкар-Ола, Маргосиздат, 1949. - С. 5-6. <br />
* Институтыш толын рвезе // Рвезе коммунист. – 1953. - 29 окт. <br />
* Йолгорно: повесть // Ончыко. – 1968. - № 4. - С. 3-42. <br />
* Йöратем: почеламут [В. Сапаев дене]  // Марий коммуна. – 1947. - 6 май. <br />
* Йöратыме йолташ: ик кыдежан комедий // Ик кыдежан пьеса-влак. - Йошкар-Ола, Мар. кн. изд., 1959/ - C. 103-112. <br />
* Йöратыме йолташ: ик кыдежан комедий // Пагалыме лийына. - Йошкар-Ола, Мар. кн. изд., 1958. – С. 112-121. <br />
* Йошкар-Ола нерген муро // Куанен мурена: IV-VII  класслан муро сб. -  Йошкар-Ола, 1977. - С. 91-92. <br />
* Йÿксö-влак: повесть // Марий коммуна. - 1967. - 17, 18, 20, 21, 24, 25 и 27 май. <br />
* Ит мондо // Рвезе коммунист. – 1957. - 26 март. <br />
* Йÿр [Стихи] // Марий альманах. – 1948. - № 20, 23. <br />
* Йÿштö кугыза: чынлиймаш // Марий коммуна – 1964. - 31 дек. <br />
* Кок илыш: повесть // Ончыко. – 1967. - № 4. – С. 9-81. <br />
* Комбайнер [Стихи] // Марий коммуна. – 1949. - 19 июль. <br />
* Кечан ола: Пьеса // Марий альманах. 1951. № 32. <br />
* Канде пеледыш: Драма // Ончыко. 1960. № 2. С. 21 – 55. <br />
* Кеҥежым: Ойлымаш // Марий коммуна. 1952. 15 июнь. <br />
* Кок ача // Иванов В. Тÿҥалме корно. Йошкар-Ола, 1959. С. 44 – 119.  <br />
* Кок илыш: Повесть // Ончыко. 1967. № 4. С. 9 – 81; То же // Иванов В. Шÿм ок мондо. Йошкар-Ола, 1971. С. 3 – 118. <br />
* Комсомольский билет: ойлымаш // Марий альманах. - № 23. – Йошкар-Ола: Маргосиздат 1949. – С. 29-34. <br />
* Комсомольский билет: ойлымаш // Иванов В.М. Уна: ойлымаш-шамыч. -  Йошкар-Ола, Кн. лукшо марий изд-во, 1975. - С. 12 – 19. <br />
* Корно ÿмбалне: новелла // Марий коммуна. – 1970. - 8 апр. <br />
* Кö виянрак  // Ямде лий». – 1967. - 28 апр. <br />
* Кö виянрак? «Вÿдшö келге, серже тура»  повесть гыч ужаш // Ямде лий. – 1967. - 14 и 21 апр. <br />
* Кö титакан?: Ойлымаш // Марий коммуна. 1958. 6 сен. <br />
* Кум почеламут (Эрвел мардеж. Штык. Йÿр) // Марий альманах. - № 20. - Йошкар-Ола, Маргосиздат, 1948. - С. 22. <br />
* Кÿкшака. Повесть. – «Марий коммуна», 1966, июнь 7,8, 10,11, 12, 13, 14, 16. <br />
* Кÿрылтшö кас: Ик кыдежан музыкальный комедий // Ик кыдежан пьеса-влак. Йошкар-Ола, 1956. С. 119 – 129. <br />
* Ломберсолаште //Ава шÿм: Кум повесть. – Йошкар-Ола: Мар. кн. изд-во, 1991. – с. 3 - 58. <br />
* 1.Лыве. – 2. Кÿ. – 3. Йÿр. – 4. Куэ. – 5. Лум. (Новелла-влак). – «Ончыко», 1967, №2, с. 69 – 72. <br />
* Лыве. Ойлымаш.- «Марий коммуна», 1961, 31 июнь. <br />
* Лыве. – Кÿ. – Йÿр. – Куэ. – Лум. – «Марий коммуна», 1967, 31 январь. <br />
* Марий мландыште. Очерк. [О делах и людях з-да искоже]. – «Ончыко», 1964, №3, стр. 87 – 97. Иванов В. На марийской земле. Очерк. <br />
* Майор: Ойлымаш // Иванов В. Уна: Ойлымаш-влак. Йошкар-Ола, 1957. С. 75 – 83. <br />
* Межнеч. ( Ик кыдежан, кок сÿретан пьеса). Кн.: «Йоча театр», Пьеса-влак. Йошкар-Ола, кн. лукшомарий изд., 1961, с.76 – 92. <br />
* Ме господин онал… ( «Тÿтан»  роман гыч ужаш). – «Марий коммуна», 1964, 18 март. <br />
* Москва ужели: Стихи // Мар. кон. – 1948. – 23 март. <br />
* Москвалан. Стих. В кн. «Марий альманах» МАССР Советский писатель-шамыч союз луктеш. Йошкар-Ола, Маргиз. 1947, 2(19), стр. 38 – 39. <br />
* Немда. Стих. «Мар. ком» 1947, 19 августа. <br />
* Ныл ий гыч. Ойлымаш. В жур. «Ончыко». Лит. – худ.общ. – полит.жур. 1955, №2, с. 70 – 75. <br />
* Октябрьын шочшыжо. Стих «Мар.коммуна» 1948, 10 ноябрь. <br />
* Ончыкылык корно. Пьесе. В кн. Ик актан пьеса-влак. Йошкар-Ола, Маргиз, 1956. Стр. 38 -48. <br />
* Памаш ден сад. «Марий коммуна», 1953, 16 май. <br />
* Пöртыл, Анук!: Ойлымаш // Иванов В. Уна: Ойлымаш-влак. Йошкар-Ола, 1975. С. 83 – 91; То же // Марий коммуна. 1960. 6 март. <br />
* Пöртылмаш: Ойлымаш // Иванов В. Тÿҥалме корно. Йошкар-Ола, 1959. С. 31 – 36. <br />
* Пеледше тукымлан. Стих. «Мар. коммуна» 1948, 5 декабрь. <br />
* Поран: «Вÿдшö  келге, серже тура» повесть гыч  ужаш // Марий коммуна. – 1968. – 17, 18 и 20 янв. <br />
* Пыт-пыт Йогор. Ойлымаш. «Ончыко», 1967, №2, с.65 – 67. «Марий коммуна» 1967, 16 март. <br />
* Пытартыш йÿд. ( «Тÿтан» роман гыч ужаш). – «Марий коммуна», 1964, 9 январь. <br />
* Рвезылык: Ойлымаш // Иванов В. Уна: Ойлымаш-влак. Йошкар-Ола, 1975. С. 53 – 59. <br />
* Родо-тукым: Ойлымаш // Марий коммуна. 1962. 23 нояб.; То же // Иванов В. Уна: Ойлымаш-влак. Йошкар-Ола, 1975. С. 100 – 103. <br />
* Рвезылык сем. Келша пеш мылам тиде вер… .  Возетмыланем. Шошо кече йÿштö телым кораҥден… .  Вашлийме кас. – Кн. «Марий альманах». МАССР советский писатель-шамыч союз луктеш. Йошкар-Ола. Маргиз, 1947, 1, стр. 75 – 76. <br />
* Садыште. Стих. «Мар.коммуна» 1948, 24 август. <br />
* Сасквий. Повесть гыч ужаш. – Кн.: Марий лит-ра, X класслан хрест. А. Веденькин ямд. Йошкар-Ола, 1981, с.105 – 137. <br />
* Сасквий. Повесть гыч ужаш. – Кн.: Марий лит-ра, X класслан хрест. А. Веденькин сост. Йошкар-Ола,1978, с. 113 – 144. <br />
* «Сасквий». Повесть гыч ужаш. – «Рвезе коммунист», 1964, 29 октябрь. <br />
* Сентябрь эрдене. Стих. «Мар.коммуна» 1948, 1 сентябрь. <br />
* Серыш: Ойлымаш // Марий коммуна. 1965. 8 март; То же // Иванов В. Уна: Ойлымаш-влак. Йошкар-Ола, 1975. С. 9 – 12. <br />
* Сирень пеледеш. Повесть. В кн. «Марий альманах». Йошкар-Ола, Маргоиздат, 1949, 25, с. 11 – 104. <br />
* Советский Армийлан. Стихи. «Мар. ком.» 1948, 22 февраль. <br />
* Сÿан: Ойлымаш // Иванов В. Тÿҥалме корно. Йошкар-Ола, 1959. С. 37 – 43; То же // Иванов В. Уна: Ойлымаш-влак. Йошкар-Ола, 1975. С. 59 – 67. <br />
* Толеш тыш шÿшпык. Почеламут. В кн. «Родина – верч» МАССР сов. Писатель-шамычын литературно-худ. Альманахше. Йошкар-Ола. Маргиз, 1943, 4 – с.128. <br />
* Торял ÿдырлан. Почеламут. В кн. «Родина верч» вып. 3. Маргиз. 1943, стр. 88. <br />
* Торъял ÿдырлан. Коктын ик шÿдырым ончена. Стихи. «Марий коммуна» 1943, 3 июнь. <br />
* Тÿҥалме корно. Ойлымаш. «Марий коммуна», 1957, 13 / X / <br />
* Тÿредме жап: Ойлымаш // Пиалан илыш. 1952. № 36. С. 89 – 96; То же // Иванов В. Уна: Ойлымаш-влак. Йошкар-Ола, 1975. С. 20 – 29. <br />
* Тÿтан: Роман. Йошкар-Ола.1965. <br />

* Тыгат лиеш: Ойлымаш // Иванов В. Тÿҥалме корно. Йошкар-Ола, 1959. С. 25 – 30. <br />

* Уло чон дене // Ончыко. – 1988. - № 1. - С. 63 – 65. <br />

* У ий. «Мар.ком.» 1948, 19 январь. <br />

* Уна: Ойлымаш // Марий коммуна. 1960. 19 ноябрь; То же // Иванов В. Уна: Ойлымаш-влак. Йошкар-Ола, 1975. С. 67 – 75. <br />

* Ϋдыр: Ойлымаш // 1940. 14 май; То же // Иванов В. Уна: Ойлымаш-влак. Йошкар-Ола, 1976. С. 3 – 6. <br />

* Чукай: Ойлымаш // Иванов В. Уна: Ойлымаш-влак. Йошкар-Ола, 1975. С. 103 – 111. <br />

* Шÿмем мура. Сирень пеледеш. Тылзе. Первый лум. Турий. Саска аршаш. Почеламут-влак. – Кн.: Сылнымут пого. Марий литература антологий. <br />

* Йошкар-Ола, 1960, с. 328 – 329. <br />
* Шочмо верыш: Ойлымаш // Иванов В. Уна: Ойлымаш-влак. Йошкар-Ола, 1975. С. 41 – 46. <br />

* Шошо: Повесть. Йошкар-Ола, 1961. <br />

* Эйнон  кумылжо: «Вÿдшö  келге, серже тура» повесть гыч  ужаш  //  Марий коммуна. – 1967. - 21 и 22 нояб. <br />

* Эрге. ( Ик кыдежан, 2 сÿретан драма ). – Кн.: Томаша. Ик кыдежан пьеса-влак. Йошкар-Ола, 1962, с. 114 – 123. <br />

* Эргым дене мутланымаш. Йошкар-Ола, 1957. <br />

* Эрдене: «Тÿтан» роман  гыч ужаш // Марий коммуна. – 1965. - 24 апр. <br />

* Яктер. ( Повесть гыч ужаш-влак ). – Кн.: «Марий литература» V класслан хрест. С.Н.Никоаев ден Е.М.Иванова сост. Йошкар-Ола, 1965. Стр. 29 – 59. <br />

* Яктер. Повесть. ( Мучаш. Тÿналтышыже 1961 ийысе 6-шо номерыште). – «Ончыко», 1962, №1, с.53 – 81.; 1961, №6, с. 77 – 88. <br />

* Ялыш уна толын: Ойлымаш // Марий коммуна. 1965. 4 нояб. <br />

* Яндар шÿм // Кече лекме годым: Ик кыдежан пьеса-влак. Йошкар-Ола, 1956. С. 119 – 129. <br />
