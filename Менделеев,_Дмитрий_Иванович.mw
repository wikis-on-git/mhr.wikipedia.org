'''Менделеев Дмитрий Иванович''' ({{Шочын|27|01|1934}}, — {{Колен|20|01|1907}}) -- руш химик.

== Илыш корно ==
Руш химик Димитрий Иванович Менделеев [[Тобольск]]ышто шочын, гимназий директоржын ешыште. Гимназийыште тунемме годым тудын сай отметкыже лийын, поснак сай [[латин йылме]] ден. [[1850]] ийыште тудо естественный шанче пӧлкашке физикоматематике факультетыш Петербургышто тӱҥ пединститутыш тунемаш пурыш. Тушто профессоржо физик Э.Х. Ленц, химик А.А. Воскресенский, математик Н.В. Остроградский лийыныт. [[1855]] ийыште институтым шӧртньӧ медаль ден пытарен, да вуйлатыше туныктышо Симферопольский гимназийыште лийын. Вара [[Крым сар]] верчын Ришельевский лицейыш туныктышылан [[Одесса|Одессыш]] кусарен.

[[1856]] ийыште Петербургский университетыште магистр кугыштым налын. [[1857]] ийыште Менделеев шанче командировкыште [[Немыч Эл]]ыште лийын. Тушто Р.Бунзен, да Г. Кирхгоф [[Гейдельбергысе университет]]ын лабораторийышто пашам ыштен.

Тиде жапыште тудо шке тӱҥ {{comment|тӧртык|законжым}} «вишкыдылыкым шолен шындашлан температуро» почын. Таче тиде критический температура маналтеш. [[1860]] ийыште вес рушла химик дене тӱнямбалсе конгрессын пашашке ушнен. Туштак С.Канницаро  молекуляр теорийлан шке интерпретацийжым каласен лектын. 
[[1861]] ийыште Российыш толын да вара [[Петербургысо университет]]ыште лекцийым лудаш кодын. 1861 ийыште «Органик химий» тунемме кнагаже лектын.
[[1864]] ийыште Менделеевым петербургысо технологий университетыш сайленыт. [[1865]] ийыште доктор диссертаций «О соединении спирта с водой» арален (тиде диссертаций верчын Менделеев 40-градусан аракам почын манын каласат).

Тиде ийыштак Менделеевым технический химий профессорлан пеҥгыдемденыт. Кок ий деч вара тудо органик огыл химий капедрым вуйлалтен. 
Кунам органик огыл химий лекцийым лудаш тӱҥален, тиде нерген нимогай полшыкым муын огыл. Тунам тудо тӱҥалеш шке пашажым «Основы химии» возаш. [[1869]] ийыште ончылмут тунемме кнагалан {{comment|тӱҥлыкын|элементын}} {{comment|периодик четлыкым|периодический таблицым}} ыштен, а [[1869]] ийыште ӱарняште рушла химик мер погынышто Н.А. Меншуткин Менделеев лӱм дечын периодик четлык нерген каласен.

Тиде четлык тунемме кнагам ышташлан тӱҥ полшык лийын. Менделеев илыме годым «Основы химии» 8 гана лектын, адакат 5 луктыш [[Аҥгличан йылме|аҥглычан]], [[Немыч йылме|немыч]] да [[Пырансуз йылме|пырансуз йылмыш]] кусарыме лектыныт.

Вара адак кок ий тиде четлыкыш Менделеев тӧрлатымашым да рашемдымашым ыштен. [[1871]] ийыште кок статьям возын  «Естесственная система элементов и применение ее к указанию свойств некоторых элементов» (рушла) да «периодическая законность химических элементов» (немычла).
Шкен статьян верчын Менделеев атом висыкым тӱҥлыкын тӧрлатен, да моло палыме огыл тӱҥлык нерген шонымашым луктын, тудо нунын малпого нерген шонымашым лукташ лӱдын огыл.

Икымше жапыште Менделеевын шонымаш-влакым шанче мер йӱштӧ вашлийын. Такшым вара, тӱҥлыкын «экаалюминий» (галлий), «экабор» (скандий) да экасицилий (германий) почмо деч вара, тиде периодик тӧртык пагалымашым налын.

XIX курым мучашыште XX курым тӱҥалтыше почмо инертан газ да радиоактиван элемент тӧртыкым пеҥгыдемденыт. Изотопын почмаш могай гынат пудыртымашым тӧртыкышто умылтареныт.

Атоман структур теорий ыштыме, вара пытартыш Менделеевын тӧртыкшым пеҥгыдемденыт.

Периодылык туннемаш Менделеев илыш мучаш марте вияҥден. Вес шанче паша коклаште лиеш каласаш пашам {comment|шулыктыш|раствор}} туннемаш , да шулыктышын гидрат теорий чоҥымаш нерген (1865-1887). [[1872]] ийыште тудо газын пеҥгыдылык теорийым тунеммен лектыш, [[1874]] ийышт Уравнение Менделеева –Клайперона лийын.
1880-1885 ий Менделеев йоҥыштымаш туткар нерген пашам ыштен, да дробный перегонкым темлен.

[[1888]] ийыште мланде йымалне газ нерген шонымашым луктын, а 1891-1892 ий шикш деч посна порохым ыштымаш у технологийым луктын.

[[1890]] ийыште Менделеевлан Калык сотемдарымаш министр да тудын коклаште шочшо ваштарешла шонымаш-влаклан кӧра Петербургысо университетым коден каяшыже логалын. [[1892]] ийыште «депо образцовых мер и весов» аралышлан шынденыт. [[1893]] ийыште тиде депо «мера да веса тӱҥ палата» лийын.
Тудын участвовастлымаш да виктарымаш ден палатыште вунтын да аршинын прототип влакым уэмденыт, да англий рушла  висан системым ыштымаш кӱлешлан ончен.

Менделеев Рушла химик мерын негызлыше лийын, да 1876 ийыште Петербургысо шанче академий член-корреспондент лийын, но тудын кандидатурыжым тореш лийыныт. Тиде Петербургысо шанче наукын мер калыкын кугу протестым луктын.

СССРын шанче академий премийым да шӧртньӧ медальым Меделеев лӱмеш негызлен. 1964 ийыште Менделеевын лӱмжо Бриджпорткысо университетын оҥачапышто Евклид, Архимед, Н.Коперник, И.Ньютон, Г.Галилей, А.Лавуазье ден воктене кеча
