{{Теле}}

'''8 теле''' (8 декабрь) — [[григориан кечышот]] почеш идалыкын 342-шо (кужемдыме ийлаште — 343-шо) кечыже. Идалык пытыме марте 23 кече кодеш.

== Пайрем да памятный дате-влак ==
* {{Флагификаций|Россий}} — Казначействын кечыже

* Сӱретчын калык-влак кокласе кечыже.

* {{Флагификаций|Болгарий}} — Студент кече.
* {{флагификаций|Йӱдвел Македоний}} — Студент кече.
* {{Флагификаций|Румыний}} — Конституций кече.
* {{Флагификаций|Узбекистан}} — Конституций кече.
* {{Флагификаций|Финляндий}} — Финн мурсемын [[Ян Сибелиус]]ын кечыже <ref>[https://www.kp.ru/online/news/1036838/ В Финляндии впервые официально отмечают день рождения Яна Сибелиуса] {{Wayback|url=https://www.kp.ru/online/news/1036838/ |date=20191212130317 }} / kp.ru</ref>.

== Лӱмгече ==
* Александар,  Василий, Кузьма, Павел, Илларион, Климент, Григорий, Иван да Ярослав–влакын лӱм кечышт. 
== Событий-влак ==
''Тугак ончо: [[:Категорий:Теле тылзын 8 кечысе событий-влак]]''
* [[1966]] ий — Козьмодемьянскыште «Потенциал» заводым ыштыме кече. 
* [[1955]] ий — Евросоюзын тистыжым пеҥгыдемдыме.
* [[1987]] ий — Америка ден Совет Ушем коклаште кокла да изи кужытыш шушо ракет-влакым ликвидироватлыме нерген вашкелшыкым пеҥгыдемдыме.
* [[1991]] ий — Совет Ушемын шаланымыже да СНГ-м ыштыме нерген вашкелшыкыш кидым пыштыме.
== Шочыныт ==
''Тугак ончо: [[:Категорий:Теле тылзын 8 кечынже шочшо-влак]]''
* [[1915]] ий — [[Луков, Парамон Павлович|Луков Паю]], [[марий]] [[серызе]], [[туныктышо]], [[драматург]], [[Марий АССР-ын сулло туныктышыжо]] (1951), [[Кугу Ачамланде сар|Кугу Ачамланде]] сарын участникше. Туныктымо пашаште, сылнымут аланыштат тудо моткоч кугу пашам шуктен шоген. «Изи годым», «Йӧратыме туныктышо», «Ура шӱман еҥ» повесть ден ойлымаш книгалаж дене палыме. 

* [[1946]] ий — [[Мазуркин, Петр Матвеевич]], шанче пашаеҥ, Россий Федерацийысе кӱшыл школын сулло пашаеҥже. 1972-шо ий гыч тудо [[Марий кугыжыныш техник университет]]ыште пашам ышташ туналын. Шанче лабораторийын изирак шанче пашаеҥжылан тыршен да профессор марте шуын. Пӱртӱсым тӱзатыме кафедрын вуйлатышыжланат тыршен. Академик. Марий Эл Республикысе шанчын сулло пашаеҥже.  

* [[1920]] ий — [[Воронцов, Павел Степанович]], партий да администраций пашаеҥ, Шернур кундем Ошет ялыште шочын. [[У Роҥго кундем]]ын кӧргӧ илышышыжым чоҥымаште шуко вийым пуэн. 15 ий шӧр йӧнозанлык ушемын вуйлатышыжлан тыршен. «Знак Почёта», Кугу Отечественный сарын икымше степенян да маршал Жуковын кумшо степенян орден-влак дене, тыгак ятыр кугыжаныш чап танык дене палемдалтын. [[У Роҥго кундемын почётан гражданинже]]. 

* [[1951]] ий — Звягинцев, Николай Ефимович, У Роҥго кундем Пандуш ял гыч ял озанлык пашаеҥ, Россий Федерацийын сулло механизаторжо. Ӱмыржӧ мучко ял озанлык пашалан пӧлеклен: «Советский» совхозышто 36 ий трактористлан ыштен.   

* [[1951]] ий — Александр Павлович Мимеев, инженер, астрономийым йӧратыше тыглай пашазе. 1984-ше ийыште, Йошкар-Олалан 400 ий темме лӱмеш пайремлан тудо Крым обсерваторийын пашаеҥже-влак деке тыгай темлымаш ден лектын: у почмо планетылан «Йошкар-Ола» лӱмым пуаш. Тыге Марий Эл патриотын полшымыж дене сандалыкыште мемнан рӱдолана лӱман планет шочын.

== Коленыт ==
''Тугак ончо: [[:Категорий:Теле тылзын 8 кечынже колышо-влак]]''
* [[1974]] ий — [[Колумб, Валентин Христофорович|Валентин Колумб]], [[марий]] [[серызе]], [[почеламутчо]], [[кусарыше]], [[журналист]], [[СССР Серызе-влак ушем]]ын йыжъеҥже (1961), [[Марий Эл Республикысе Олык Ипай лӱмеш Кугыжаныш самырыктукым премий|Олык Ипай лӱмеш марий комсомол премий]]ын лауреатше (1968).

== Калык пале ==
'''Климентийын кечыже'''. 
* Ожно тиде кечын пеш оҥай йÿлам шуктеныт: эрдене кеч-могай пашам шужышо мÿшкыр дене тÿҥалман улмаш. Пашам ыштен пытарымек веле  кочкаш шичман. 
* Тошто калыкын ойжо почеш ты кечын шочшо азан суртшо воктеке пире-влак толыт, сандене оза-влаклан уремыш лекташ тыршыман огыл. 
* Агытан-влак эрдене эреак мурат гын, лишыл жапыште шулыкташ тӱҥалеш. Такшым тиде кечын эреак йӱштӧ. 
{{commonscat|8 December}}

[[Категорий:8 теле]]
