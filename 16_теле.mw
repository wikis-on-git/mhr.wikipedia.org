{{Теле}}

'''16 теле''' (16 декабрь) — [[григориан кечышот]] почеш идалыкын 350-ше (кужемдыме ийлаште — 351-ше) кечыже. Идалык пытыме марте 15 кече кодеш.

== Пайрем да памятный дате-влак ==
* {{Флагификаций|Бахрейн}} — Калык кече
* {{Флагификаций|Бангладеш}} — сеҥымаш кече
* {{Флагификаций|Казахстан}} — Эрык кече.
== Лӱмгече ==
* Католик лӱм-влак: Аделаида, Алиса, Алиция, Альбина, Авзебий, Гликерия.
* Танле лӱм-влак: Андрей, Варвара, Георгий, Иван, Николай, Савва, Фёдор, Кирилл.
== Событий-влак ==
''Тугак ончо: [[:Категорий:Теле тылзын 16 кечысе событий-влак]]''
* [[1773]] ий — «Бостонский чаепитий». Великобританийын чайлан налогым кугемдымылан американ колонист-влак мятежым тарватеныт. Бостонын портышкыжо кондымо чай яшлык-влакым вÿдыш кышкеныт.
* [[1899]] ий — «Милан» футбол командым чумырымо. 
* [[1931]] ий — «Ромэн» профессионал чыган театрым почмо.
== Шочыныт ==
''Тугак ончо: [[:Категорий:Теле тылзын 16 кечынже шочшо-влак]]''
* [[1946]] ий — [[Юадаров, Климентий Германович]], гыч тӱвыра да шанче пашаеҥ, Марий Эл Республикысе тӱвыран сулло пашаеҥже. Курыкмарий кундемыште шочын. Тудо этнограф, фольклорист семын кумдан палыме: руш-марий, руш-курыкмарий мутер-влакын авторжо. Климентий Германович курыкмарий кундемысе калыкын йӱлажым, историйжым шымлен, ятыр книгам савыктен луктын. 
* [[1951]] ий — [[Тивиков, Владимир Игнатьевич]], спортъеҥ. Ик сутка куржталмаште шке вийжым терга. 1993-шо, 1997-ше ийлаште Владимир Игнатьевич Европын чемпионжо лӱмым налын.
* [[1955]] ий — Белоусов, Николай Владимирович, агроном. [[Киров вел]] [[Яраҥ кундем]]ыште шочын. Кӱшыл шинчымашым [[Марий кугыжаныш университет]]ыште налын. 1994-ше ий гыч тудо кушкыл-влакым аралыме республикысе станцийыште пашам ышташ тӱҥалын, а ик ий гыч вуйлатышыже лийын. Ял озанлыкыште шуко ияш шудо, тӱрлӧ саска, пареҥге сорт-влакым шыҥдарымаште Николай Владимировичын надырже изи огыл. Тидлан тудо кугыжаныш премий денат палемдалтын. 
* [[1957]] ий — [[Долгова, Зинаида Васильевна|Зинаида Долгова (Зинаида Васильевна Долгова)]], [[марий]] [[серызе]], [[почеламутчо]], [[драматург]], [[артист]], [[СССР Серызе-влак ушем]]ын йыжъеҥже (1975), [[Марий АССР-ын сулло артистше]] (1996), [[Марий АССР-ын Калык артистше]] (1999), [[Йыван Кырла лÿмеш театр премий]]ын лауреатше (ныл гана).
* [[1957]] ий — Садовин, Игорь Геннадьевич, кугыжаныш пашаеҥ. Шернур кундемыште шочын. Кугыжаныш да мер пашаштат тудо кугу пагалымашым сулен: Кугыжаныш погынын информаций да аналитик пӧлкан вуйлатышыжат лийын. Суапле пашажлан чап танык денат палемдалтын. Игорь Геннадьевич тӱвыра министерствын пӧлка вуйлатышыже. 
* [[1970]] ий — [[Зайцев, Юрий Викторович|Юрий Викторович Зайцев]], российыйсе кугыжаныш пашаеҥ, [[Марий Эл Республик Вуйлатыше|Марий Эл Республик Вуйлатышын пашажым жаплан шуктышо]].
* [[1991]] ий — Трутникова, Марина Евгеньевна, театр актриса. Юлсер кундем Вахоткино ялыште шочын, 2010 ийыште [[И. С. Палантай лӱмеш тӱвыра да сымыктыш колледж]]ыш «Курчак театр актёр» специальностьыш вигак кокымшо курсыш пурен. Студент пагытыште Курчак театрыште тыршен, 2015 ийыште М.Щепкин лӱмеш Кӱшыл театр училищым тунем пытарен да [[М. Шкетан лӱмеш Марий кугыжаныш драме театр]]ын актёржо лийын.
== Коленыт ==
''Тугак ончо: [[:Категорий:Теле тылзын 16 кечынже колышо-влак]]''
* [[2000]] ий — [[Селин, Александр Васильевич|Александр Селин (Александр Васильевич Селёдкин)]], [[марий]] [[серызе]], [[почеламутчо]], [[Марий Эл Республикысе тӱвыран сулло пашаеҥже]] (1996 ий).

== Калык пале ==
Танле календарь почеш '''Йыван Молчальникын кечыже'''. 
* Тиде кечын чынак шагалрак мутланаш тыршеныт. Тошто калыкын шонымашыже почеш, осал вий йÿкетым шолыштын кертеш. 
* Игечымат тиде кечын онченыт, кече йошкарген шинчеш гын, йӱштылан, пыл коклаш йомеш гын, лум толшаш. 

{{commonscat|16 December}}

[[Категорий:16 теле]]
