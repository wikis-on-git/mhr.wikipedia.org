'''Аламнер'''- Курыкмарий районышто верланыше курык. Курыкмарий ПРайонысо Кузнецово ял деч 2 меҥге тораште верланен. Козмодемьянск ола деч 20 меҥге, Чебоксар ола деч 50 , Йошкар-Ола деч 130, Моско ола деч 650 меҥге тораште верланен. Аламнер курык тураште Юл эҥерын лопкытшо 2 меҥгыш шуеш. Курык воктен моткоч тӧр , лопка вер уло , кудыжо курык деч Изи Сундырь эҥер лдене ойыралтеш. 

== Эртымгорно == 


 
 
11- 15 курымлаште Аламнер курык ӱмбалне  илем - влак лийыныт, а вара  карман  лийын,  кудыжо руш княжестве влак дене ужалыме - налме вашкылым пеҥгыдемдаш  полшен.
Аламнер курыкын историйже Мариинский Посад дене кылдалтын  . Мариирнский Посад Юл эҥерын пурла серыштыже верланен .  Чебоксар да Казань ола- влак коклаште. Ожно тиде посад марий князь Аказын княжестве составышкыже пурен.  Летопись материалым ончал лекмеке пален налаш лиеш :16 курым кыдалне тышке Иван Грозныйын еҥже- влак илаш толаш тӱҥалыныт . Нуно шке ял шотан илемым чоненыт да Сундырь манын лӱмденыт. 
Сундырь нерген  икымше гана 1620 ийыште палемден коденыт .     Маринский Посад Сундырь  эҥерлан кӧра тыгай лӱмым налын, вет чувашла Мариинский Посадым Сентерварри манын лӱмдат рушлаш кусараш гын, "устье сундыря" лиеш . сандене Сундырь эҥер кугу верым налын шоген.
Чуваший республикын  кумыдкыштыжо 2 кресаньык сар гӱжлен.  Емельян Пугачев да Степан Разинын вуйлатымыж почеш.  Степан Разинын сарзе вийже  Аламнер курыкышто верланыше ял шотан илем марте шуын огыл, а теве Пугачевын сарзе вийже Нерядово ял воктене 1774 ийыште  лийын.  Тиде ял Юлын пурла серешыже верланен,  Маринский Посад деч 3-5 километр тораште . 

== Кызытсе жап ==


 
Алмнер курык кокла курым тӱвырам почын ончыктышо фестиваль- влак дене чапланен.  Арам огыл фестивальын организаторжо- влак тидым верым ойырен налыныт. Лачак тыште 15 курым годсо карманын  пырдыжше влак кодыныт. Фестиваль кокла курым пагытын шӱлышым пуртен шога : вургем сарӱзгар - чыла средневековье пагыт дене шула. Марий эл республикын тӱвыра да сымыкытыш министерствын кышкарже почеш лишыл жапыште Аламнер курыкышто музей - заповедникым почаш шонымаш уло. 

== Кылвер-влак ==

* wanders-k.ru- "Команда Кочующих"
