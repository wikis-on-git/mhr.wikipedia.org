'''Вячеслав Абукаев-Эмгак''' (Абукаев Вячеслав Александрович) [[5 январь]]ыште [[1959]] ийыште [[Мишкан кундем]]ысе [[Токтар ял]]ыште кресаньык ешыште шочын. 6 ияш гыч школыште тунемаш тӱҥалын. 5 класс гыч [[Ямде лий (газет)|"Ямде лий"]] газетыш юнкор семын возаш тӱҥалын. Кандаш классым пытарымек [[Чорай]] кыдалаш школышто тунемын. [[29 май]]ыште [[2008]] ийын тудын ӱмырже лугыч лийын. Тудым шочмо кундемыштыже тоеныт.

* [[1975]] ий гыч [[МарКУ]]-со историй да филологий факультетыште шинчымашым поген.
* [[1980]] ий гыч [[Ямде лий (газет)|"Ямде лий"]] газетын, [[Ончыко (газет)|"Ончыко"]] да [[Пионер йӱк (газет)|"Пионер йӱк"]] журнал-влакын редакцийыштышт тыршен.

Вячеслав Абукаев-Эмгак 10 утла книгам савыктен луктын, шуко пьесыж почеш театрлаште спектакль-влакым шынденыт, 100 утла мурылан мутым возен, руш йылме гыч шуко кусарен шоген.
* [[1990]] ийыште [[Олык Ипай лӱмеш кугыжаныш премийын лауреатше]] лийын.
* [[2006]] ий гыч [[Марий Элын Калык писательже]].
* [[2007]] ийыште [[С. Г. Чавайн лӱмеш кугыжаныш премийын лауреатше]] лийын.
Пытартыш ийлаште [[М. Шкетан лӱмеш Марий кугыжаныш драме театр]]ыште сылнымут пӧлкам вуйлатен шоген.

[[Категорий:Марий серызе]]
[[Категорий:Чавайн лӱмеш кугыжаныш премийын лауреатше]]
[[Категорий:Олык Ипай лӱмеш кугыжаныш премийын лауреатше]]
[[Категорий:Тиштер почеш палыме еҥ-влак]]

[[mrj:Абукаев-Эмгак Вячеслав]]
