'''Чисола''' [[Шернур кундем]] Кукнур селасе администрацийыш пура.

[[Кукнур]] села деч 4 меҥге тораште, Пикша эҥер воктене верланен. Негызым 18-ше курымышто пыштыме. 1876-шо ийыште 84 суртышто 616 еҥ илен гын, 2005-ше ийлан 109 суртышто 383 еҥ ила. 

1929-ше ийыште школым почмо. 

1931-ше ийыште ялыште «Йошкар Пеледыш», «У корно», «Комбайн» колхоз-влакым почмо. «Йошкар Пеледыш» колхозын 329 гектар, «У корно» колхозын 437 гектар, «Комбайн» колхозын 509 гектар мландышт лийын. 1950-ше ийыште тиде колхоз-влак иктышке ушненыт. Председательлан Лебедевым шогалтыме. 
[[Кугу Авамланде Сар]] тÿҥалмеке, ял гыч фронтыш 86 еҥ каен, 51 патыр веле пöртылын. 

Ялыште школ, клуб, кевыт, йочасад, лудмывер пашам ыштат. 

Лÿмлö еҥ-влак:  Чендемеровмыт, Изергинмыт, Тойметовмыт тукым.

Пурлыклан сылне вер-шöр шотлалтеш.
