{{‪Викификаций‬}}‬‬‬‬  
«Шукерте огыл ялыштына Йошкар-Ола гыч толшо артист-влак концертым шындышт. Кумдан палыме мурызо-влак И.Смирнов, А.Егошин, Э.Краснова да самырык мурызо С.Орлова шке усталыкышт дене мемнам куандарышт. Снежана Орлова шӱшпык гай яндар йӱкшӧ, мотор койыш-шоктышыж дене толшо-влакын кумылыштым савырыш. Кажне мурыжым рӱжге совым кырен вашлийыч. Ӱдыр, илен-толын, кугу кӱкшытан мурызо лийшашлык, шонем! Ала Снежана дене мемнам лишкырак палдареда ыле? 

Фёдор Шамкаев, 

Пошкырт, Краснокам район, Корий ял». 

  

Самырык мурызо шкеж нерген тыгерак каласкала: 

- Марий Турек район Марий Купто ялеш шочын-кушкынам. 11 классым тунем пытарымеке, 2003 ийыште И.Палантай лӱмеш Тӱвыра ден сымыктыш колледжыш тунемаш пуренам, 4-ше курсышто лиймем годым шинчымашым МарГУ-што заочно погаш тӱҥалынам. 2007 ийыште колледжым йошкар диплом дене тунем пытаренам. Шушаш ийын МарГУ-н дипломжымат налшаш улам. Кызыт Йошкар-Оласе Бауман лицейыште пашам ыштем, йоча-влакым мураш туныктем. 

Муро деке эше школыштак кумылаҥынам. Тидлан туныктышем Василий Алексеевич Васильевлан тау. Районысо да республикысе тӱрлӧ конкурсышто мастарлыкем ончыктенам. Кызыт пелашем ден коктын ӱдырым куштена. Умбакыжат калыкым мурем-влак дене куандараш шонем, тыршымем тыге сайын аклымыланда тау.

[[Категорий:Марий мурызо-влак]]
