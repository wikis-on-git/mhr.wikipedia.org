'''Арсланов Леонид Шайсултанович''' - тюрк-татар да финн-угор сандалыкыште кумдан палыме шанче, филологий наука доктор (1982), профессор, Татарстан Республикын сулен налме наукын деятельже.
Шочын 11 декабрь 1932 ийыште. Тудын лӱмжӧ Совет лингвистикыште кугу верым налын шога. Ӱмыр мучкыжо тютк-татар йылмым да тудын диалектше-влакым шымла, тыгодым шке марий йылмыж нергенат огеш мондо. Шочын тудо Татар АССР Актанышский районын Мари Ямалы ялыште,куштыжо татар йылме дене гына огыл, марий йылме денат моткоч сайын пайдалаленыт. Мензелинский педагогический училищыште тунемын, школышто туныктышылан пашам ыштен, армийыште служитлен, шахтыште пашам ыштен. 1955-1960 ийлаште Л.Ш. Арсланов - Елабуго пединститутын филологий факультетын татар-руш отделенийын студентше.1960 ийыште, институтым тунем пытарымек, наукым йӧратен шындыше выпускникым, Елабуго пединститутын татар йылме да литератур кафедрыште ассистентлан пашам ышташ кодат. Икымше ийыштак самырык преподаватель наукышто шкалан келшыше корным  палемда.Татар да марий йылме историй тудын ик тӱҥ направленийже лиеш. 1961-1964 - Г.Ибрагимов лӱмеш йылме, литератур да историй Институтысо аспирантурышто тунемеш. Тушто 1966 ийыште филологий наука кандидат Л.Т.Махмутован вуйлатымыж почеш "Татарские говоры Правобережных районов Татарской и Чувашской АССР" теман диссертацийым воза. 1966 ийыште тудым В.И.Ульнов-Ленин лӱмеш Озаҥысе кугыжаныш университетыште лектышын арала.
Аспирантурым тунем пытарымеке,Л.Ш. Арсланов шке шочмо Елабуго оласе пединститутышкыжо портылеш да тушко шуко ий татар йылме да литератур кафедрыште пашам ворандара.1982 ийыште Казахский ССРын йылмышанче институтышто «Формирование и развитие островных языков и диалектов (На материале тюркских языков и диалектов Волгоградской, Астраханской областей, Ставропольского края и Калмыцкой АССР)» темылан доктор диссертацийым арала.
Л.Ш. Арсланов тюрк йылмым гына огыл шымлен, тыгак тудо финно-угор йылмышанчышкат кугу надырым пыштен.Турло конгрессыште, симпозиумышто этнический йодышым нолталеш, мутлан, тыгай пащалаште: «Следы пребывания марийцев в Камско-Вятском междуречье (по данным топонимии)», «Топонимия финно-угорского происхождения в районах Западного и Восточного Закамья Татарской АССР», «Марийский пласт в топонимии Елабужского района Татарской АССР», «Марийский пласт в топонимии Кукморского района ТАССР», «О связи прапермской топонимии и археологических памятников эпохи железа Восточного Закамья», «Топонимия удмуртского происхождения в Елабужском и Менделеевском районах Татарской АССР», «Финно-угорский пласт в топоними Агрызскоro района Татарстана», «Финны, угры и самодийцы в Восточном Закамье (III в. до н.э. – XIV в. н.э.)», «Следы пребывания марийцев в Восточном Закамье», «Субстратная топонимия Актанышского района Татарстана» .
1985, 1990, 2000-ше ийлаште профессор Л.Ш. Арсланов финно-угровед конгрессын участникше.Тачысе кечын Елабуго пединститутысо тюрк филологий кафедрын профессоржо улеш.
