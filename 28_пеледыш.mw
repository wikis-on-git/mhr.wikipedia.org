{{Пеледыш}}

'''28 пеледыш''' (28 июнь) — [[григориан кечышот]] почеш идалыкын 179-ше (кужемдыме ийлаште — 180-ше) кечыже. Идалык пытыме марте 186 кече кодеш.

== Пайрем да памятный дате-влак ==
* {{Флагификаций|Казахстан}}, Связь да информаций пашаеҥ-влакын кечышт.
* {{Флагификаций|Украине}}, Конституций кече

== Лӱмгече ==
* [[Танле тын|Танле]] (православный) лӱм-влак: Виссарион, Елисей, Ефим, Илларион, Иона, Софрон, Сусанна, Фёкла.
* [[Католицизм|Католик]]: Гервасий, Протас, Ромуальд.

== Событий-влак ==
''Тугак ончо: [[:Категорий:Пеледыш тылзын 28 кечысе событий-влак]]''
* [[1919]] — Версальыште вашкелшыкым пеҥгыдемденыт. Тушто Икымше тӱнямбал сарым иктешленыт.
* [[1946]] — Горькийысе автозаводышто «Победа» машинам ыштен луктыныт. 
 
=== Марий тӱняште ===
* [[1991]] — Финн-угор писатель-влакын ассоциацийштым чоҥымо.

== Шочыныт ==
''Тугак ончо: [[:Категорий:Пеледыш тылзын 28 кечынже шочшо-влак]]''
* [[1950]] — Галина Васильевна Богданова, тазалык аралтыш пашаеҥ. [[Шернур]] посёлкышто шочын. Паша корныжо Йошкар-Оласе эмлыме вер дене кылдалтын: тыште уста специалист терапевтлан тырша. Тиде суапле пашажлан тудо Россий Федерацийысе тазалык аралтышын отличникше лӱм дене палемдалтын.
* [[1975]] — [[Пехметова, Светлана Фёдоровна|Светлана Фёдоровна Пехметова]], [[марий]] [[журналистка]], [[Марий Эл Республикысе Олык Ипай лӱмеш Кугыжаныш самырыктукым премий]]ын лауреатше (2004), [[Марий Эл Республикын сулло журналистше]] (2019).  

== Коленыт ==
''Тугак ончо: [[:Категорий:Пеледыш тылзын 28 кечынже колышо-влак]]''
* [[1988]] — [[Исенеков, Валентин Борисович|Валентин Исенеков]], марий [[серызе]],[[почеламутчо]], [[журналист]], [[СССР Серызе-влак ушем]]ын йыжъеҥже (1988).

== Калык пале ==
'''Фитын кечыже'''. Ты кече деч вара нимомат ӱдаш ок лий улмаш. Шнуй Фитлан калык шолдыра вольык таза лийже манын юмылтеныт.

{{commonscat|28 June}}

[[Категорий:28 пеледыш]]
