[[28 Кылме|Кылме тылзын 28 кечыже]] — григориан календар почеш идалыкын 332-шо кече (кужемдыме ийлаште 333). Идалык пытыме марте 33 кече кодеш.
== Пайрем ==
Кылме тылзын 28 кечынже [[Ава кече]] палемдалтеш. 
== Кӧ шочын ==
* [[1905]] — [[Петухов, Василий Михайлович]] ([[Василий Патраш]]), писатель. Тудо Курыкмарий районысо Сӧрманангыр ял гыч. Репрессийыш логалын. 
* [[1936]] --- Пермогорский, Леонид Васильевич, конструктор, Марий республикын сулло шанчыеҥже. Архангельск кундем Красноборск селаште шочын. 13 изобретенийын авторжо. Суапле пашажлан «Знак Почёта» орден дене палемдалтын.
* [[1962]] --- Горбунова, Светлана Ивановна, спортсменка. 14 ияш годымжак [[куштылго атлетик]] деке шӱмаҥын. Россий чемпионатыште [[кӱшкӧ тӧрштылмаш]] дене шуко гана сеҥышыш лектын. [[1985]]-ше ийыште кундемыштына кӱш тӧрштымӧ дене 1 метр 94 сантиметр рекордым шынден. Да тачысе кече мартеат тудым але нигӧ ончылтен огыл. Россий Федерацийын чемпионкыжо. [[Совет Ушем]] [[спорт]] мастер.
* [[1957]] --- Кудрявцев, Владимир Геннадьевич, сымыктыш пашаеҥ. Искусствоведений доктор. Марий Элын сулло сымыктыш пашаеҥже. Сымыктыш аланыште ятыр кумдан палыме сӱретче-влак, марий графика нерген возымо книгаже-влак дене чапланен.
* [[1983]] --- Шамова, Ольга Алексеевна, артистка. «Пеледыш лӱман мурызо» спектакльыште тӱҥ рольым модын.  Шкеже Мари-Турек велысе Мари-Билямор гыч. Тудын паша корныжо Марий самырык театр дене кылдалтын: ынде кок ий утла Ольга театрын сценыже гыч ончаш толшо калыкым куандара. 
* [[1984]] --- Анатолий Ванин (Сидоркин, Анатолий), мурызо, гармоньчо. Тудо шкеже У Торъял вел гыч. Музык дене шинчымашым тӱвыра да сымыктыш колледжыште поген.

== Лӱмгече ==
Кргорий, Метрий, Никита, Миклай, Пӧтр, Самсон, Фома да Якып
