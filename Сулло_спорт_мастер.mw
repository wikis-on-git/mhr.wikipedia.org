[[Файл:Знак змс России.jpg|thumb|200 px|Россий Федерацийын сулло спорт мастерлан оҥ тамга]]
'''Сулло спорт мастер''' (руш. ''заслуженный мастер спорта'') - [[спорт]] аланысе чап лӱм. Руш спорт литературышто "ЗМС" кӱчыкемдымаш кучылталтеш. 
"Сулло спорт мастер" чап лӱмым [[Совет Ушем]]ыште [[1934]] ийыште пуртеныт. [[1983]] ий гыч "Совет Ушемын сулло спорт мастер" (руш. «заслуженный мастер спорта СССР») мут официал чап лӱм семын кучылталтеш. Тыгай сынан чап лӱм-влак Болгарий, Польшо (кызытат уло), ГДР, Румыний, Чехословакий кугыжанышлаште лийыныт. 
ССРУ шаланыме дене тиде чап лӱмым 1992 ийыште Ушымо командыште ойыртемалтмылан пуеденыт.
[[1992]] ий гыч ондак Совет Ушемыште лийше южо кугыжанышлаште спорт чап лӱм-влакым уэмденыт.

== [[Россий Федераций]] сулло спорт мастер ==
«Россий Федераций сулло спорт мастер» - [[1992]] ийыште {{comment|тӧнежтыме|учрежденное}} спорт чап лӱм. Российын [[спорт]] да капкультурым виктарыме дене кӱшыл орган гына лӱмым пуен але поген налын кертеш. Чап лӱмым [[Россий]]ын граждан-влаклан пуат.

'''Кызытсе положений почеш:'''
* Олимпий, Паралимпий, Сурдлимпий модмаш-влакыште медаль дене ойыртемалтше-влаклан;
* Олимпий, Паралимпий, Сурдлимпий модмаш-влак программыш пуртымо спорт тӱрлык-влак дене тӱнямбал чемпионатыште - шкет таҥасымаш, эстафете, тӱшкан, мужыр дене да т.м. таҥасымашлаште, командысе таҥасымашлаште медальым налше-влаклан;
* южо таҥасымашлаште сеҥен, кӱлеш баллым поген (балл-влакым таблице дене тергат) шуктышо-влаклан
* "посна радам дене" - российысе спортым калык-влак коласе кӱкыштыштӧ чапландарымылан , Россий Федерацийын авторитетшым нӧлтымашышке кугу надырым пыштымылан, ты годым лӱддымылыкым да мастарлыкым ончыктымылан '''«Россий Федераций сулло спорт мастер» чап лӱмым пуат.'''


'''Кызытсе положений почеш:'''
* чап лӱмым йоҥлыш але шоя {{comment|увераҥар|информация}} почеш пуеныт гын;
* спортышто чарыме вещества (допинг) дене пайдаланымылан, чарыме йӧн-влакым кучылтымылан дисквалификаций почеш;
* шке шонымаш почеш преступленийым ыштымылан суд пунчалым луктеш гын
'''«Россий Федераций сулло спорт мастер» чап лӱмым поген налыт.'''

[[bg:Заслужил майстор на спорта]]
[[el:Αξιότιμος Μάστερ Αθλητισμού]]
[[it:Maestro onorario dello sport]]
[[pl:Zasłużony Mistrz Sportu]]
[[ru:Заслуженный мастер спорта]]
[[uk:Заслужений майстер спорту]]
