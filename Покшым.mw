[[Файл:Escarcha en bayas.JPG|right|200px|Покшым]]
Покшым — йӱкшышӧ предмет-влакыш ночко газ гыч вочшо тыгде ий падыраш-влак.

Марий йылмыште [[пушеҥге]] але кушкыл-влакышке вочшо покшымым '''пӧрш''' лӱмдат. Мландым гын — покшым налеш.
== Кучылтмаш ==
Сылнымутышто покшым вочмо нерген тӱрлӧ мутсавыртыш-влакым кучылтыт:
* Покшым южгунам ломбо пеледме деч вара июнь тылзе тӱҥалтыштат '''толын кертеш'''. ''В. Сапаев.''
* Эрдене '''покшым возаш тӱҥале'''. ''«Ончыко» журнал.''
* Кылме мландым кӱжгын вочшо '''покшым леведын'''. ''М.-Азмекей.''
* Мланде ош '''покшым дене петырнен'''. ''С. Николаев.''
* Тудын чурийже тарай гай йошкарген, шовыч тӱрешыже '''пӧрш налын'''. ''«Ончыко» журнал.''
