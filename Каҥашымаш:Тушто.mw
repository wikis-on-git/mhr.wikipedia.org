Мо тугай тушто? Кузе те тиде шомакым умыледа?
Тушто – иктаж-могай узгарым але илышыште лийшым
палаш каласыме кӱчык сылне ой.Тушто – тиде айдеме, паша, тӱрлӧ ӱзгар,  пӱртӱс вий,
вольык, янлык кайык да моло нергенат пален налаш каласыме
кӱчык сылне ой. Сылне ойсавыртыш гоч шонен пыштыме
узгарым вес узгар дене танастарен кычал муаш, тогдаен
мошташ кулеш. Туштым калык писе ушыж дене шонен луктын,
сандене тудо калык ойпогышко пура. Тушто нерген тыге ойла:
«Тушто - уш пойдарчык». 
Ожно марий
калык туштым, чыла кугу пашам пытарымеке, телым гына
пундыш умбаке лум вочмеке туштен. (уке гын чодыраш йомат,
манын калык).

'''Туштын чоҥалтмыже'''

-танастарымаш (Лум деч ошо, шуч деч шеме. (Шогертен-вончештарыме значениян мут-влак (Пасу покшеч ош алаша торга.  ( Поран)
-чот кугемден але иземден каласыме шомак (Парня кутыш веле, уло туням куча. (Окса)
-чот мутым кучылтмаш (Ик колям, кок почан. (Йыдал)
- турло йук дене туштен ойламаш (Портшо –шолт! Шкеже - йолт! (Пукш)

Туштын тематикыже тӱрлӧ лиеш.

'''Кече''' 

Чодыра дечат кушно, волгыдо дечат волгыдо.

'''Мланде'''

Мыйым кырат, мыйым пучкыт - мый ом коло, соралгем гына.
Пордеш-пордеш - нигунам ок чарне.
         
'''Тылзе'''

Шкеже чылт сорла, но туредаш огеш лий.
Тораште гынат, йудым уло туням волгалтара.
        
'''Кава'''

Канде шовыч путынь туням леведын.
        
'''Лум'''

Шып толеш, урмыж кая.
 Мамык купчык умбалне чинче кия.
 
'''Пушенге'''

Кенежым сывыным чия, телылан кудаш пышта.
 Кидше шуко, йолжо икте.
 Лумат огыл, йурат огыл - порсынла койын велеш.
