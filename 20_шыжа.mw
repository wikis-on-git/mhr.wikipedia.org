{{Шыжа}}

'''20 шыжа''' (20 октябрь) — [[григориан кечышот]] почеш идалыкын 293-шо (кужемдыме ийлаште — 294-ше) кечыже. Идалык пытыме марте 72 кече кодеш.

== Пайрем да памятный дате-влак ==
* {{Флагификаций|Россий}} — Российысе сарзе-теҥыз флотын шочмо кечыже.
* {{Флагификаций|Россий}} — Сарзе связистын кечыже.
* {{Флагификаций|ООН}} — Статистик кече.
* Авиадиспетчер-влакын калык-влак кокласе пайремышт. 
* Повар-влакын калык-влак кокласе пайремышт. 

== Лӱмгече ==
Шыжа тылзын колымшо кечынже Сергей, Пелагея, Марк, Иосиф, Николай да Юлиан – влакын лӱм кечышт.  

== Событий-влак ==
''Тугак ончо: [[:Категорий:Шыжа тылзын 20 кечысе событий-влак]]''
* [[1480]] — летопись почеш «стояние на Угре» лӱман исторический факт лийын. Моско кугыжаныш татар-монгол-влак деч утлен. Йӧзакым тӱлаш чарнен.
* [[1714]] — Пётр Первый кугыжа у кӱштыкым луктын: тудо Санкт-Петербург деч моло олаште кӱ полат-влак чоҥымым чарен. 
* [[1880]] — Цветной бульварыште верланыше Моско цирк икымше сеансым эртарен.
===Марий тӱняште===
* [[1886]] — Морко кундемысе Коркатово лицейлан негызым пыштеныт.
* [[1931]] — Козьмодемьянск оласе йоча усталык пöртым почмо.

== Шочыныт ==
''Тугак ончо: [[:Категорий:Шыжа тылзын 20 кечынже шочшо-влак]]''
* [[1926]] — Андрей Андреевич Кудрявцев, артист да [[режиссёр]]. Шуко жап тудо [[М. Шкетан лӱмеш Марий калыкле драме театр|Шкетан лÿмеш кугыжаныш драме театрыште]] пашам ыштен. 18 ий марий телевиденийыште режиссёр сомылым шуктен шоген. 
* [[1928]] — Василий Иванович Ижболдин, [[журналист]], [[серызе]]. [[Пошкырт Эл]] [[Калтаса кундем]]ысе Кокуш ялыште шочын. [[Йошкар-Ола]]шке [[1972]]-шо ийыште толын да Марий радиошто пашам ышташ тӱҥалын: тӱҥ редактор сомылымат шуктен. Вара «Пачемыш» журналын редакторжо лийын. «Кайыккомбо корно», «Настук» повесть, «Турий» романын, «Паяш» мыскара ойпогын авторжо. Суапле пашажлан  кугыжаныш чап танык дене палемдалтын.
* [[1930]] — [[Сергей Иванович Иванов]], театр актер, [[режиссёр]], Россий Федерацийын сулло артистше, Марий Эл сымыктышын сулло пашаеҥже шочмо кечыже. Тудлан – 82 ий. Сергей Иванович [[Юлсер кундем]] [[Элнеттӱр]] ял гыч. [[Помар]] кыдалаш школым тунемын пытарымек, [[И.С. Палантай лӱмеш тӱвыра да сымыктыш колледж|Палантай лӱмеш музыкал-театрал пӧлкашке]] тунемаш пурен. Тунемме жапыштыжак спектальлаште модаш тӱҥалын. А ГИТИС деч вара [[М. Шкетан лӱмеш Марий калыкле драме театр|Шкетан лӱмеш драм театрыште]] режиссёр семын пашам ыштен.  Марий тӱвырам вияҥдымаште тудын надырже моткоч кугу: [[1963]]-шо ийыште Сергей Иванович икымше марий «Акпытыр» [[опере|оперым]] шынден. 
* [[1950]] — [[Мария Каликаевна Илибаева]], [[журналист]], [[серызе]]. Шкеже тудо [[Пошкырт Эл]] [[Балтач кундем]]ысе Туктай ял гыч. Лудшо-влак Мария Илибаевам '''Мария Акаш''' лӱм денат палат. «Кечан ӱмылыштӧ», «Вес тӱняш ямдылалташ» роман-влакын, «Йӧратымаш тулшол» да «Орина кува» повесть-влакын авторжо. 
* [[1956]] — Антонида Ксенофонтовна Михайлова, ял озанлык пашаеҥ. [[Морко кундем]] [[Елейкино]] ялыште шочын. Паша корныжо шочмо велысе «Родина» колхоз дене кылдалтын: тыште тудо 26 ий ушкал лӱштышылан тыршен. Икмыняр гана Россий кӱкшытыштӧ эртаралтше ӱчашымаште сеҥыше радамыш лектын. Кӱшыл погынын депутатше лийын. Пашам тыршен ыштымыжлан Антонида Ксенофонтовна «Паша Чап» 3-шо степенян орден дене палемдалтын.

== Коленыт ==
''Тугак ончо: [[:Категорий:Шыжа тылзын 20 кечынже колышо-влак]]''
* [[1937]] — [[Григорьев, Пётр Григорьевич|П. Эмӓш]], [[курыкмарий]] [[серызе]], [[почеламутчо]], [[туныктышо]], [[РСФСР Паша Талешке]] (1923).

== Калык пале ==

* '''Сергий Печорскийын кечыже'''. Тиде кечылан лум возын гынат, пушеҥгысе лышташ-влакым онченыт: пушеҥгылаште лышташ эше шуко гын – теле саадак вашке ок тол.
 
{{commonscat|20 October}}

[[Категорий:20 шыжа]]
