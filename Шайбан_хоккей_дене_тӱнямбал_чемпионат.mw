[[Файл:ТЧ хоккей кубок 2008.jpg|200px|thumb|[[2008]] ийысе Чемпионатыште сеҥен налме Кубок]]
'''Ша́йбан хокке́й дене тӱнямба́л чемпиона́т''' (руш. ''Чемпиона́т ми́ра по хокке́ю с ша́йбой'') ---  [[Калык-влак кокласе Хоккей Федераций]]ын вуйлатымыж почеш кажне ийын эртыше [[спорт]] таҥасымаш. [[1920]]-шо ий гыч эрта. Тӱҥалтышыште [[Олимпий модмаш-влак|Олимпий модмаш]] радамыште эртен. [[1930]]-шо ий гыч таҥасымаш кажне ийын эрта (лач [[1940]]-[[1946]] ийлаште [[Кугу Ачаэл Сар]]лан кӧра лийын огыл, да [[1980]], [[1984]], [[1988]] ийлаште Теле Олимпий модмаш Тӱнямбал чемпионатым авырен. [[1968]] ий марте Олимпиадым эртарыме годым хоккей дене Олимпий турнир Тӱнямбал чемпионатлан шотлалтын.
== Кызытсе чемпион ==
[[Шайбан хоккей]]ыште кызытсе тӱнямбал чемпион лӱмым (2010 ий) [[Шайбан хоккей дене Чехий чумыр команде|Чехийын чумыр командыже]] сулен.
== Эртыме радам ==
[[File:1954 World Ice Hockey Championships Canada vs Soviet.jpg|200px|thumb|1954 ийысе Тӱнямбал чемпионат. Канаде Совет Ушем ваштареш модеш.]]

Турнир кум ужаш дене эрта.
=== Икымше ужаш (этап) ===
16 командым ныл тӱшкалан шелыт (А, B, C, D). Кажне тӱшкаште 4 команде. Тиде этапыште тӱшка гыч 3 команде лектеш. Шке тӱшкаште сеҥалтше команде-влак "эмасымаш раундышто" шке коклаште таҥасат, ик команде эше А дивизионышто вара кодын кертеш. Турнирын икымше ужашыштыже команде-влак шке тӱшкаште улшо команде-влак дене гына таҥасат. 2007 ийысе Чемпионат  марте сеҥымашлан команде 2 баллым налын, {{comment|ик тӧр модмылан|ничья}} 1, сеҥалтмылан 0. 2007 ий гыч вашталтыш пурен. Матчын тӱҥ жапыштыже команде-влак ик тӧр модыныт гын, нуно эше ешартыш 5 минутым (овертайм) икымше гол марте модыт. Ешартыш жапшыте сеҥыше ок лек гын кажне команде 3 штраф кырымашым (буллитым) ышта. Кум буллит деч вара счет ок вашталт гын, буллит-влакым мужыр дене пурат. Мутлан, 1 команде шайбым пуртен, а 2 команде пуртен кертын огыл гын, 1 команде сеҥышыш лектеш. Тӱҥ жапыште сеҥен шуктымылан команде 3 очком налеш, овертайымште але буллит дене сеҥымылан 2 очко; овертаймыште але буллит дене сеҥалтмылан 1 очко, тӱҥ жапыште сеҥалтымылан нимыняр ок нал.
=== Кокымшо ужаш (этап) ===
[[File:Vladislav Tretiak.JPG|150px|thumb|left|[[Владислав Третьяк]]. Тӱнямбал чемпионатым лу гана сеҥен кертын.]]
Тиде ужашым квалификаций лӱмдат. Кодшо 12 команде кок тӱшкалан (E, F) шелалтеш. Икымше этап деч вара тӱшкалаште 3 команде гыч кодын, ынде «E = A+D; F = B+C» формуло почеш нуным кок тӱшкашке ушат. Тиде ужаште кажне команде ондаксе кок тавалышыж дене да кызыт у тӱшкашке логалше кум команде дене таҥаса. Погымо балл-влакым (да моло лектышымат) икымше этап семынак, кокымшо этапыштат шотлат. Ты ужашыште балл-влакым тиде радам денак пуат. Ешартыш жап нине матчлаште 5 минут кужутан, умбакыже - буллит-влак. Кажне тӱшка гыч 4 команде кумшо этапыш лектеш.

"Эмасымаш раундышто" H тӱшка чоҥалтеш. Тушто ныл команде ваш-ваш таҥаса. Кок эн сай команде элите дивизионышто кодеш, сеҥалтше-влак ӱлыл дивизионыш каят. [[2008]] ийысе Тӱнямбал чемпионатыште H тӱшка чоҥалтын огыл, вес ийын "эмасымаш раундым" угыч пӧртылтеныт.
=== Кумшо ужаш (этап) ===
Тиде ужашым (плей-офф) лӱмдат. 8 команде гына кодын. Кумшо этап {{comment|финалын чырыкше|четверть финал}} (руш. 1/4 финала), {{comment|финалын пелыже|полуфинал}} (руш. 1/2 финала), 3-шо вер верч матч, да финал матч гыч шога. Тиде этапыште сеҥалтше команде лектын кая. Финал чырыкыште сеҥыше финал пелыш логалеш. Сеҥалтше таҥасымаш гыч кораҥеш. Финал пелыште кок сеҥыше команде финалыш логалыт, нунын коклаште Кубок модылтеш. Пел финалыште сеҥалтше-влак кумшо вер верч таҥасат. Финалын чырык, пелыштыже, тыгеак, кумшо вер верч таҥасымашлаште тӱҥ жапыште команде-влак ик тӧр модыныт гын, 10 минуташ ешартыш жап пуалтеш. Икымше гол марте модыт. Финалыште овертайымын кужутшо 20 минут. Тӱҥ жапыште сеҥыше лектын огыл гын команде-влак кум буллит гыч лупшат. 3-шо верым налше команде той медальым налеш, 2-шо - ший, 1-ше шӧртньӧ медаль-влакым да чемпион кубокым.

=== Тӱнямбал чемпионат радамын вашталтышыже ===
[[2010]] ийыште [[17 Идым]]ын Порторож олаште эртыше [[Калык-влак кокласе Хоккей Федераций]]ын конгрессыштыже эртыме радамыш вашталтышым пуртымо нерген келшеныт. Ончылгоч этап огеш лий, квалификацийыште таҥасыше-влакым кок тӱшкалан шелыт, кажне тӱшкаште 8 команде. Ик тӱшка гыч ныл команде финал этапыш (плей-офф) лектеш. Финалын чырыкыштыже команде-влак шке тӱшка гыч команде-влак ваштареш модыт, пелфиналыште - вес тӱшкасе команде дене. Тӱшкаште пытартыш верым налше команде-влак I дивизионыш логалыт. Шке тӱшкаште 5-8 верым налше команде-влак тиде чемпионатыште тетла модын огыт керт. Нине вашталтымаш-влакым 2012, 2013 ийыласе Тӱнямбал чемпионатлаште вийым налыт.

== Тидым палаш оҥай ==
[[File:Dmitry Medvedev 20 May 2008-2.jpg|300px|thumb|Российын чумыр командыже, Вячеслав Быков (тренер), Россий президент [[Дмитрий Медведев]] дене пырля. 2008 ийысе сеҥымаш.]]
* 1936 ийысе Теле Олимпиаде радамыште эртыше Тӱнямбал чемпионатым [[Кугу Британий]]ын чумыр командыже сеҥен. Командыште канадец-влак модыныт (Карл Эрхард гына Канаде гыч огыл ыле).
* Тӱнямбал чемпион лӱмым шке шочмо элыште эртыше Чемпионатыште кум команде гына сулен: кум гана Чехословакийын ([[1947]], [[1972]], [[1985]]) да [[Совет Ушем]]ын ([[1973]], [[1979]], [[1986]]), ик кана [[АУШ|Америкын]] чумыр командыже ([[1960]]-шо ийыште, Теле Олимпиадыште). Ты годым Россий чумыр командын чыла жап кокласе эн уда лектышыже (11 вер) [[Санкт-Петербург]] олаште эртыше [[2000]] ийысе чемпионатыште лийын. 
* Канаде хоккейын шочмо верланже, ик эн виян хоккей эллан шотлалтеш, но [[2008]] ий марте (хоккейын 100 ияш лӱмгечыже) Тӱнямбал чемпионат тиде кугыжанышыште ик ганаат эртен огыл. Мӧҥгыштӧ эртыше чемпионатыште канадысе спортсмен-влак шӧртньым налашак тыршеныт, но Российын чумыр командыже нунылан чаракым ыштен. Историйыш пурышо финал матчыште Россий сеҥен. 
* Америкыште эше ик чемпионат эртен, умбакыже эн кугу кӱкшытан [[Шайбан хоккей|хоккей]] таҥасымаш-влак Европышто эртеныт.
== Тыгеак ончо ==
* [[Шайбан хоккей]]
* [[Шайбан хоккей дене Европо чемпионат]]


[[bs:Svjetsko prvenstvo u hokeju na ledu]]
[[ca:Campionat del Món d'hoquei gel masculí]]
[[cs:Mistrovství světa v ledním hokeji]]
[[da:VM i ishockey]]
[[de:Eishockey-Weltmeisterschaft]]
[[el:Παγκόσμιο πρωτάθλημα χόκεϊ επί πάγου ανδρών]]
[[en:Ice Hockey World Championships]]
[[eo:Monda ĉampioneco en glacihokeo]]
[[es:Campeonato Mundial de Hockey sobre Hielo]]
[[et:Jäähoki maailmameistrivõistlused]]
[[fi:Jääkiekon maailmanmestaruuskilpailut]]
[[fr:Championnat du monde de hockey sur glace]]
[[hr:Svjetsko prvenstvo u hokeju na ledu]]
[[id:Kejuaraan Dunia Hoki Es]]
[[it:Campionato mondiale di hockey su ghiaccio]]
[[ja:アイスホッケー世界選手権]]
[[lt:Pasaulio ledo ritulio čempionatas]]
[[lv:Pasaules čempionāts hokejā]]
[[nl:Wereldkampioenschap ijshockey]]
[[no:Ishockey-VM]]
[[ru:Чемпионат мира по хоккею с шайбой]]
[[pl:Mistrzostwa świata w hokeju na lodzie mężczyzn]]
[[pt:Campeonato Mundial de Hóquei no Gelo]]
[[sk:Majstrovstvá sveta v ľadovom hokeji]]
[[sl:Svetovno prvenstvo v hokeju na ledu]]
[[sr:Светско првенство у хокеју на леду]]
[[sv:Världsmästerskapet i ishockey för herrar]]
[[zh:世界冰球锦标赛]]
