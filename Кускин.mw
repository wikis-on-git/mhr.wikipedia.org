{{ИВ-Россий
 | статус                                         = Ял
 | марий лӱм                                  = Кускин
 | руш лӱм                                      = Куськино
 | ойып                                            = 
 | тисте                                           = 
 | ойып лопкытшо                          = 96px
 | тисте лопкытшо                         = 182px
 | lat_deg                                        = 57 |lat_min =10 |lat_sec =43 
 | lon_deg                                       = 49 |lon_min =02 |lon_sec =51
 | CoordAddon                                = type:city(80)_region:RU
 | CoordScale                                 = 20000
 | эл карта вуймут                         = [[Россий]]
 | эл_карта_рӱдола                       = Моско
 | эл_карта_рӱдола_lat_deg         = 55 |эл_карта_рӱдола_lat_min = 45 |эл_карта_рӱдола_lat_sec = 20
 | эл_карта_рӱдола_lon_deg        = 37 |эл_карта_рӱдола_lon_min = 37 |эл_карта_рӱдола_lon_sec = 03
 | регион карта вуймут                 = [[Марий Эл]]
 | регион_карта_рӱдола               = Йошкар-Ола
 | регион_карта_рӱдола_lat_deg  = 56 |регион_карта_рӱдола_lat_min = 38 |регион_карта_рӱдола_lat_sec = 19
 | регион_карта_рӱдола_lon_deg = 47 |регион_карта_рӱдола_lon_min = 53 |регион_карта_рӱдола_lon_sec = 26
 | ЯндексКарта                              = http://maps.yandex.ru/?ll=49.04738%2C57.178526&ll=49.045535%2C57.177995&spn=0.080681%2C0.038271&z=14&l=map
 | эл картын кугытшо                    = 360
 | регион картын кугытшо            = 360
 | кундем картын кугытшо            = 
 | регион                                        = Марий Эл
 | регион четлыкыште                  = Марий Эл
 | кундем тӱрлык                           = кундем
 | кундем                                        = Шернур кундем
 | кундем четлыкыште                  = Шернур кундем{{!}}Шернур
 | илымвер тӱрлык                        = Ял шотан илымвер{{!}}Ял илымвер
 | илымвер                                     = Кукнур ял шотан илем{{!}}Кукнур
 | кӧргӧ шеледымаш                     = 
 | вуйлатыше тӱрлык                    = 
 | вуйлатыше                                 = 
 | негызым пыштыме                    = 
 | икымше гана палемдыме          = 1756
 | тошто лӱм-влак                          = Кумкудо, Кумкуданово, Кускин
 | статусым налмаш                      = 
 | кумдык                                        = 
 | ИВ рӱдын кӱкшытшӧ                  = 
 | калыкчот                                     = {{Шагалеммаш}}80 
 | еҥшотлымаш ий                        = 2010
 | чаклык                                         = 
 | агломераций                              = 
 | калык-влак                                  = [[марий]]
 | инаныше-влак                            = [[чимарий]], [[танле тын|танле]]
 | этнохороним                              = 
 | шагат ӱштӧ                                 = +3
 | почто индекс                              = 425466<ref>[http://ruspostindex.ru/rf12/pochtovye-indeksy-sernurskiy-raion.html Почтовые индексы. Республика Марий Эл, Сернурский район].</ref>
 | почто индекс-влак                      = 
 | телефон код                               = 83633<ref>[http://codes.delovoigorod.ru/yoshkar-ola/ Телефонные коды Республики Марий Эл].</ref>
 | автомобиль код                          = 12
 | цыфр идентификатор                = 88 248 865 009<ref>[http://www.mosclassific.ru/mClass/okato_view.php?text=88+248+865+009 Общероссийский классификатор административно-территориального деления объектов (ОКАТО)].</ref>
 | категорий Commonsышто         = 
 | сайт                                             = 
 | сайта йылме                               = 
}}
 
'''Кускин''' ({{lang-ru|''Куськино''}}) — [[Россий]]ыште [[Марий Эл]]ын [[Шернур кундем]]ыштыже верланыше [[Кукнур ял шотан илем]]ыш пурышо [[марий]] [[ял]]. Калыкчот: 96 еҥ (2005 ий)<ref>[http://www.12rus.ru/List/32/2589/ Деревня Куськино (Кузькино, Кумкудо, Кумкуданово, Кускин)].</ref>, 80 еҥ (2010 ий).<ref>[http://maristat.gks.ru/wps/wcm/connect/rosstat_ts/maristat/resources/d4e163004d99b061aa93ea4f41f7af70/2481.htm Численность населения городских населенных пунктов, сельских населенных пунктов. Сернурский муниципальный район].</ref>

== Верланыме вер ==
[[Рушэҥер]] ял деч 6 [[километр]] [[кечывалвел]]-[[касвел]]не лийын шога<ref>Торалык [[Яндекс.Карте-влак]]ын ӱзгарыштын полышышт дене висалтын.</ref>. 

== Эртымгорно ==
Кускин яллан купан, чодыран верыште  Чемеков, Паянов да Очиевмыт тукым негызым пыштеныт. Очий лук, Пидал лук тиде лӱм-влак кызытат аралалт кодын. Ял могыр гычын [[Лемде]] эҥер могырыш  Ӱдыр нур корно шуйна. Легенде почеш, тиде корно дене кум ӱдыр каен да пӧртылын огыл. 

[[1756]] ийыште Кускин ялыште 16 суртышто 75 пӧръеҥ да 60 ӱдырамаш илен. Тиде Чемековмыт, Паяновмыт, Яндемир, Чобын еш-влак.  [[1836]] ийыште 23 суртышто 48 [[пӧръеҥ]] да 47 [[ӱдырамаш]] илен. [[1891]] ийыште Кускин ялысе ушемыште 26 еҥ лийын нунын кокла гычын 12 Чемеков фамилийым нумалыныт. Ялысе калыкын тӱҥ сомылжылан мланде паша, сурт вольыкым ончымаш, [[кол кучымаш]], [[сонар]] да кидпаша шотлалтын. Ялыште [[вӱдвакш]] пашам ыштен. 

[[1902]] ийыште Кускин ял гычын 18 икшыве кокла гыч икмынярже Курбысо земский школышто а молышт Кукнур черке приходысо пелен школышто шинчымашым погеныт. [[1908]] ийыште Кускин ялыште Кумкуданысе земский калык училищым почмо. Икымше ийын училищышке 69 тунемше коштын. Икымше туныктышылан П. И. Чемеков, С. Г. Анисимов, С. С. Дружинин пашам ыштеныт. [[1912]] ийыште 166 квадрат метр кумдыкан школым чоненыт. 

[[1924]] ийыште 193 еҥан ялым [[Киров вел|Вятский губерний]], [[Вӱрзым уезд]]ын [[Кышма волость]]шо гычын Марий автономий область Шернур кантонын [[Кукнур ялсовет администраций]]ышке куснен. [[1925]] ийыште 42 суртышто 226 еҥ илен. Чыланат мари лийыныт. П. И. Васильев слесарь мастерскойым, Д. Ф. Очиев, В. Пугачёв йолчиемым олмыктымо мастерскойым кученыт. [[1927]] ийыште [[Шернур кантисполком]]ын кӱштыкшӧ почеш Кускин ял ушемым  ыштеныт. Ял ушемын рӱдыжлан Кускин ял шотлалтын. Ял ушемышке 10 ял пурен. Ял исполком Г. М. Орзаевын суртышто верланен. 

[[1930]] ийыште ялыште лудмо пӧртым почыныт. Тиде ийынак ял [[Ушем (колхоз)|"Ушэм" колхоз]] составышке пурен. [[1932]] ийыште ялысе калык [[Онар (колхоз)|"Онар" колхоз]]ым чоҥен. [[1936]] ийыште колхозышко икымше [[трактор]] толын. [[1940]] ийлан [[Онар (колхоз)|"Онар" колхозын]] 501 гектар мландыже лийын. Колхозым Е. Г. Орзаева вуйлатен.

[[Кугу Ачамланде сар]] годым фронтышко 48 еҥ каен 35 пӧртылын огытыл. [[1950]] ийыште ял [[Победа (колхоз)|"Победа" колхозышко]] ушнен. Председательлан М. П. Березин ыштен. Колхозын 57 тӱкан шолдыра вольыкшо, 68 сӧсна, 111 шорык, 186 вуй сурткайык, 4 мӱкш еш, 43 имне лийын. [[1950 ийла|1950-ше ийла]] кыдалне колхоз автомашинам налын. Тыгак тиде ийлаштак ялыште кум имне вӱта, ушкал, сӧсна, сурткайыклан вӱтам, амбарым чоҥеныт. Жап эртыме семын колхоз-влакым кугемдыме  жапыште ял [[Казанский (колхоз)|"Казанский"]], [[Кукнурский (колхоз)|"Кукнурский"]], [[Заря (колхоз)|"Заря" колхоз]] составышке пурен. [[1954]] ийыште Мариьн ялушем составыште лийын. [[1956]] ийыште ялышке электротулым пуртеныт. Тидлан лӱмынак Немда энерыште [[ГЭС]]ым чоҥеныт. [[Электростанций]] [[1968]] ий марте пашам ыштен. 

[[1982]] ийыште 192 икшывылан келыштарыме школым чоҥеныт. Директорлан Л. П. Петрова тыршен. [[2005]] ийыште Кускин школым йочасадышке савырыме.

== Кызытсе жап ==
[[2005]] ийыште 28 суртышто 96 еҥ илен. Пытартыш лу ий жапыште ялыште 14 у кӱ пӧртым чоҥымо. Тыгак медпункт, кевыт, клуб пашам ыштат. [[1995]] ийыште водопровод пучым шупшыныт, но ялысе калык тошто семынак таве дене пайдалана. Ялыште асфальт корным шарыме. Шернур посёлко гыч ялыш автобус коштеш. Кажне суртышто суртвольыкым ончат. 5 суртышто автомашина уло. Икымше автомашинам 1985 ийыште Н. Е. Петров налын. Икымше телевизор ялыште 1964 ийыште Г. Г. Четкаревын суртышко миен шуын, а икымше чиян телевизор – 1985 ийыште В. И. Очиевын суртышто лийын. 1 телефоным 1973 ийыште школышко пуртеныт.

== Литератур ==
* [http://www.12rus.ru/List/32/2589/ Деревня Куськино (Кузькино, Кумкудо, Кумкуданово, Кускин)] — История сёл и деревень Республики Марий Эл. Сост. А. Г. Иванов, Йошкар-Ола, Марийское книжное издательство, 2006 г. 648 с. 750 экз.  (ISBN 5-87898-320-6) книга гыч ужаш кылвер.

== Важ-влак ==
<references />

[[Категорий:Марий илымверла Марий Элыште]]
[[Категорий:Ялла Марий Элыште]]
[[Категорий:Шернур кундем]]
