'''Смирнов Кузьма Алексеевич''' (Ошламарий, {{Шочын|23|10|1917}} — {{Колен|29|12|1963}}]]) — [[XX курым|XX-шо курымын]] ик эн тале [[марий]] [[семмастар]], {{comment|калыксем-шанчызе|ученый-фольклорист}} [[Шыжа революций]] дене иктаҥаш лийын. Ончыкылык семмастарын йоча жапше [[Маскасола кундем]]ышто [[Шихмамат]] [[ял]]ыште эртен. Изинекак гармоньлан шӱмаҥын да кушмыж семын сайын шокташ тунем шуктен. [[Геннадий Матюковский]] дене вашлийын мутланымыж годым чон почын каласен: «Пӱтынь тӱням мый сем гоч ужынам» Тидыжак, очыни, рвезым музык дек утларак кумылаҥден да шым ияш улмыж годым, икмыняр меҥгым ончыде, [[Йошкар-Ола]]се черкыш куржталын, тысе хорышто мурен.

[[1929]] ийыште Поланур тӱҥалтыш школым тунем пытармеке, Кузьма Йошкар-Олашке толеш да Марий кугыжаныш театр сем-театр студийыш пура. Тыге Смирнов Кузьма моло дене пырля тиде техникумын икымше тунемшыже лиеш. [[1931]] ийыште Смирнов Кузьма марий мурсем-влакым фортопиано почеш хорлан мураш келыштараш да текст дене пырля семым возаш тӱҥалын.

[[1936]] ийыште, марий сымыктыш техникумым тунем пытармек, Кузьма Смирнов [[Моско]]со консерваторийыш тунемаш пурынеже улмаш, но сайын ямдылалт шуктыдымылан кӧра тудым консерваторий пеленсе музыкальный училищыш колтат. Самырык рвезе сай шинчымашым да паша лектышым ончыкта. Но пӱрымашыже ойган корныш савырналын: трукышто ачаже колен колта да авжын окса ситыдымылан кӧра рвезе [[1937]] ий тӱҥалтыште шочмо кундемышкыже пӧртылеш. МарНИИ-ште изирак шанче пашаеҥлан ышташ тӱҥалеш. Но ик ий гыч аважат чеверласа.

Тиддеч вара Кузьма Смирнов уэш тунемаш кӱлмӧ шонымаш дене ылыжеш да [[Санкт-Петербург|Ленинградысе]] консерваторийын семмастар-влакым ямдылыме фокультетышкыже тунемаш пура. Тунамак кумдан палыме да мастар профессор-влак марий рвезын шкешотан талантшым ужын шуктат. Самырык музыкантын ончыкылык шонымашыжат кумда лийын. Но тиде жапуште [[Кугу Ачаэл Сар|сар]] тӱҥалын. [[1941]] ий Пеледыш тылзе тӱҥалтыште ополченецлан возалтын, но вашке демобилизоватлалтеш да Йошкар-Олашке пӧртылеш. [[1942]] ий марте марий филармонийын хористшылан ышта. Лач тиде жапыштак тудым Республикысе семмастар-влак ушемыш пуртат. Варажым Кузьма Смирнов [[Ташкент]]ыш эвакуироватлыме Ленинградысе консерваторийыш кайынеже ыле, но окса чӱдылык да начар тазалык тидым ышташ огыт пу.

[[1944]] ийыште гына марий музыкант уэш тунемаш тӱҥалеш, но ты гана – Моско консерваторийыште Д.Шостаковичын классыштыже. Лач ты годымак тудо симфонийым возаш пижеш да тыгай задач шында: марий тематик негызеш кугу симфоний произведенийым воза да «Кӱрылтшӧ пайрем» манын лӱмда. [[1946]] ийыште тунем пытарыме лӱмеш экзаменыште Кузьма Смирнов симфонийын 2 ужашыжым ончыкта. Симфонийым кӱкшын аклыме деч вара Кузьма партитурым [[Качырынола]]шке колта. Но партитур неле улмылан кӧра дирижор тудым тунемаш торешлана. Семмастарлан тиде неле увер лийын. [[1947]] ий Ӱярня тылзыште Кузьма Смирнов [[МарНИИ]]ште уэш ышташ тӱҥалеш, но ик тылзе гыч, семмастар сомылым шукташ манын, тудым паша гыч кораҥдат. Да [[1948]] ийыште «Курык марий темылан фантазий» оркестрлан возымо произведенийым мучашла. Тыште тудо 24 вариацийым 2 семын ончыкта.

[[1951]] ийыште Кузьма Смирнов «Марий АССР сымыктышын сулло пашаеҥже» лӱмым пуэныт. 50-ше ийла семмастарын усталык илышыже фольклорым погымыж дене ойыртемалтеш. Тудо 700 наре марий калык семым поген да келыштарен.

[[1963]] ийыште Кузьма Алексеевич Смирновын илышыже кӱрылтеш. Тылеч вара тудын произведенийже-влакым шагал годым шоктеныт. Но пытартыш жапыште тудын усталыкшым у семын ончалын аклымаш палдырна.

[[Категорий:Марий семмастар-влак]]
