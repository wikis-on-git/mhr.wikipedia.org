'''Шернур''' — [[Шернур кундем]]ын рӱдӧжо.
Тыгак посёлкым Благовещенское, Макаркино, Макарля, Макарово, Шернур маныныт. 

Негызым 1749-ше ийыште Макарово ялыште пыштыме. Черкым чоҥымеке, ялым Благовещенский селаш кусарыме. Шернур волостьын рӱдыжӧ лийын. 1811-ше ийыште 167 еҥ илен. Черкым чоҥымеке, ял койын кушкаш тӱҥалын. Перепись годым тыгай Марий фимилий-влак архивеш кодын: Токсыбай, Пибулат, Пияндык, Чиндубай, Очибай, Очей, Паим, Аптыл, Ситыган. Шернур Йошкар-Ола деч йӱдвел-эрвелке 89 меҥге тораште верланен. 2005-ше ийлан 9100 еҥ ила. 

1849-ше ийыште тӱҥалтыш училищым почмо. 10 ий гыч училищыште 17 йоча тунемын, 2 туныктышо пашам ыштен. 1895-ше ийыште школысо лудмовер почылтын. 1868-ше ийыште земской эмлымвер почылтын. Совет власть толмеке Шернур посёлко эшеат моторешташ, тӱзаҥаш тӱҥалын. 20 курымын 20-шо ийла мучаште Шернур калык «3-шо Интернационал» коммуным почыныт. 1-ше трактор 1929-ше ийыште пашам ышташ тӱҥалын. Тидын нерген Шабдар Осып поэмым возен. [[Кугу Авамланде Сар]] тӱҥалмеке фронтыш 500 еҥ каен, 300 еҥже пӧртылын огытыл. Сарын икымше кечынжак шке кумылын кайше – влак 20 заявленийым возеныт.

==Лӱмлӧ еҥ-влак==
* 

Пурлыклан: Мотор верысе кундем, чапланыше марий-влаклан да [[Кугу Авамланде Сар]] годым вуйыштым пыштыше-влаклан памятник – обелиск-влак, Архангел Михаил лӱмеш черке шотлалтыт.

[[Категорий:Ола сынан кугыялла Марий Элыште]]

[[cv:Çернур]]
[[pl:Siernur]]
[[ru:Сернур]]
