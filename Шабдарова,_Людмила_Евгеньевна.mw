'''Шабдарова Людмила Евгеньевна''' — филологий шанче кандидат (2001), доцент (2011).

== Илыш корныжо ==

Л.Е. Шабдарова 1972 ий 14 ноябрьыште Марий АССР Волжск районысо Пӧтъял ялеш шочын. Н.К. Крупская лӱмеш марий кугыжаныш педагогике институтын историй-филологий факультетшым «Марий йылме да литератур, руш йылме да литератур» специальность дене пытарымек (1994), 1994—1999 ийлаште Марий кугыжаныш университетын марий литератур кафедрыж пелен очный аспирантурышто «Фольклористике» специальность дене тунемын. Филологий науко доктор, профессор А.Е. Китиковын шанче вуйлатымыж почеш «Марий калык мурылаште кушкыл тӱнян образ символикыже» теме дене кандидатлык диссертацийым возен да Татарстан Республикын Науко академийжын Г. Ибрагимов лӱмеш Йылме, литератур да искусство институтыштыжо арален (2001). 1999 гыч 2012 ий марте — Марий кугыжаныш университетыште марий литератур кафедрын кугурак лаборантше, туныктышо, кугурак туныктышо, доцент, финн-угор литератур да фольклор кафедрын доцентше.

2012 ий январь гыч 2016 ий июнь марте В.М. Васильев лӱмеш Йылмым, литературым да историйым научно шымлыше марий институтын литератур пӧлкаштыже кугурак шанче пашаеҥ лийын ыштен.

Л.Е. Шабдарован шанче пашаштыже тӱҥ корнылан XX курымын кокымшо пелыже — XXI курым тӱҥалтышысе марий прозын этнопоэтикыжым шымлымаш, тыгак финн-угор калык-влакын фольклорыштым да литературыштым шымлымаш шотлалтеш.

Кызыт Марий кугыжаныш университетыште пашам ышта.

== Тӱҥ пашаже-влак ==

== Литератур ==
# [https://drive.google.com/file/d/1SJqQH-DJ2vzxKnwebEHTtbwxQ_3ONMV5/view Марийские литературоведы и фольклористы: биобиблиографический сборник / Мар. гос, ун-т; сост. В.Н. Максимов. Йошкар-Ола, 2018. C. 245—249]


[[Категорий:Марий йылмызе-влак]]
[[Категорий:Марий шанчызе-влак]]
