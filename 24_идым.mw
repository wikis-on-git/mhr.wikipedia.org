{{Идым}}
'''24 Идым''' — [[григориан кечышот]] почеш идалыкын 267-ше (кужемдыме ийлаште 268) кечыже. Идалык пытыме марте 98 кече кодеш.
== Пайрем-влак ==


== Лӱмгече ==
Идым тылзын коло нылымше кечынже шке лӱмгечыштым Герман, Дмитрий, Сергей-влак палемдат.

== Мо лийын ==
''Тыгак ончо: [[:Категорий:24 Идым Мо лийын]]''
* [[1724]] — [[Париж]]ыште икымше бирже фондым почыныт.
* [[1960]] — [[США]]-ште икымше атомный авианосецым вӱдыш колтымо.
* [[1999]] — [[Лондон]]ышто Шерлок Холмслан чапкӱм почыныт.
== Кӧ шочын ==
''Тыгак ончо: [[:Категорий:24 Идым Кӧ шочын]]''

* [[1958]] — [[Тоймурзин, Владислав Викторович]], туныктыш пашаеҥ. [[Пошкырт Эл]] [[Мишкан]] селаште шочын-кушкын. Кӱшыл шинчымашым [[Марий кугыжаныш университет]]ыште налын. 1992-шо ий марте комсомол пашаште шуаралтын, вара тӱвыра аланыштат, озанлык сомылым шуктымаштат тыршен. 1994-ше ий гыч Марий кугыжаныш университетышке ректорын полышкалышыжлан пашам ышташ ӱжыныт.
* [[1959]] — [[Якушева, Галина Фёдоровна]], [[мурызо]], ялозанлык пашаеҥ. Шочынжо тудо [[Провой кундем]] Кишнур ялыште. Паша ӱмыржӧ «Звениговский» озанлык ушем дене кылдалтын. Но изиж годсек муро дек кумылаҥмыже тиде ийготыштат тудым савырен кертын. [[Марий Эл Радио|Радиошто]] гын Галина Якушеван йоҥгалтарыме «Ой, каласе мылам», «Ӧрмалгыше тылзе», «Шӱм йолташ» мурыжо-влак йоҥгат. 

== Кӧ колен ==
''Тыгак ончо: [[:Категорий:24 Идым Кӧ колен]]''

== Калык пале ==
'''Феодоран кечыже.''' Кресаньык-влак йыраҥыште кодшо пытартыш шоганым поген пуртеныт, мӱкшомарта-влакым омшаньыкыш вераҥденыт. Тиде кече деч вара ӱдырамаш-влак ковыштам телылан ямдыленыт.  

{{commonscat|24 September}}

[[Категорий:24 Идым]]
