{{Семлык тӱшка
| Лӱм              = Каче-влак
| Возымаш               =
| Ключ                  =
| Лого                  =
| Ширина_лого           =
| Сӱрет                  = 
| Сӱрет_нерген         = 
| Сӱрет_лопкыт           = 250px
| Ий-влак                  = [[2008]]-кызытсе жап марте
| Эл                = Марий Эл
| Ола                 = Йошкар-Ола
| Йылме = [[марий йылме]]
| Жанр =
| Жанр-влак = фолк, поп
| Псевдоним =
| Псевдонимы =
| Лейбл =
| Лейбл-влак =
| Тематика =
| Состав = Сергей Попов<br />Михаил Басов
| Ончычсо участник-влак = Александр Ильин <br />Сергей Романов<br />Валерий Чиванов 
| Сайт = 
}}
'''Каче-влак''' — [[марий]] [[семлык тӱшка]], тӱҥ шотышто [[такмак]]-влакым дискотеке сын дене йӧҥгалтарыме дене чапланен. Икымше йоҥгалтарыме мурышт «Тойки-мойки» ыле. 
==Шочмаш==
Группылан негызым Сергей Попов, Валерий Чиванов пуеныт, вигак нунын деке Александр Ильин ушнен. Кумытынат «Марий памаш» ансамбльыште шуаралтыныт, туштак палыме лийыныт, группыш ушнымо нерген кутырен келшеныт. «Каче-влак» калыклан шагал палыме такмак-влакым ритмичный, дискотекылан келшыше сем почеш йоҥгалтараш тӱҥалыныт. Марий-влаклан у группын репертуарже келшен, лишыл жапыште трио кумдан чапланен, кажне пайремыште вучымо унашке савырнен.
==Вашталтыш-влак==
2008 ий мучашыште «Каче-влакыште» икымше вашталтыш: группа гыч Александр Ильин лектеш, тудын олмеш Сергей Романов мураш пура. У солистын келге, виян, ойыртемалтше йӱкшӧ сай вашталтышым группын йоҥгалтмыжлан пуен. Тыгак тиде жапыште «Каче-влак»речитатив дене экспериментым ышта: "Йӱштӧ" мурым Лариса Сидоркина дене мурымо годым Сергей Романов такмак-влакым рэп семын лудеш. 

Лишыл жапыште Сергей Романоват группа дене чеверласа да сольно мураш тӱҥалеш. Сергей олмеш Михаил Басов мураш толеш да группышто кодеш. 
Попов-Чиванов-Басов состав дене «Каче-влак» йот эллаштат палыме лийыт, калык-влак кокласе фестивальлашке коштыт, Российыште марий-влакын тӱшшкан илыме верлаште гастроль дене коштыт. 2015 ийыште группа гыч Валерий Чиванов лектеш, икмыняр жаплан трио дуэтыш савырна. Варарак группа угыч трио лиеш - «Каче-влакыш» Илья Якимов пура, но кужу жаплан огыл, тудым армийыш налыт. Кызыт «Каче-влак» дуэт семын шуаралтеш.
==Пырля мурымаш==
«Каче-влак» [[Вената (дуэт)|«Вената» дуэт]], [[Лариса Сидоркина]] дене пырля йоҥгалтарат.

Вич ий жапыште «Лийнем пеленет» альбомым луктыныт. Пытартыш жапыште «Каче-влак» лирик сынан муро-влакым йоҥгалтараш тӱҥалыныт. [[Светлана Яндукова]]н [[сем]]же почеш возымо ныл мурым мурат. «Каче-влак» [[Марий Эл]]ыште гына огыл, [[Озаҥ]], [[Моско]], [[Санкт-Петербург]], [[Екатеринбург]], моло олалаштат концерт-влак дене коштыт.

==Муро-влак==
<div class="references-small" style="-moz-column-count:4; column-count:4; -webkit-column-count:4;">
# Тойки-мойки 
# Марий улына
# Ваче гоч сакен гармоньым
# Савушын мурыжо
# Елабуга такмак-влак
# Варвара 
# Варвара (Remix)
# Тойки-мойки (Remix)
# Тылат авай
# Мылам келшет
# Йӧратет мо, шумбелем
# Шочмо вер
# Гармонь
# Чолга каче-влак
# Йорга каче
# Пӱрымаш
# Йӱштӧ
# Ӱжара годым
# Кандывуй
# Пеленетше лийнем
# Ит вучо
# Йӧратымаш ӱчашымаш
# У ий дене
# Покто веле корно сай
</div>
==Кылвер-влак==
* [http://vk.com/club30736326 Каче-влак группын контактысе фан-клубшо]

[[Категорий:Марий Эл]]
