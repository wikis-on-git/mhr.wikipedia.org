'''Марисола''' [[Шернур кундем]] Марисоласе администрацийыш пура. Тыгак ялым Марийсола, Оно-Морко, Оно-Марь маныныт.
 
== Эртымгорно ==
Негызым [[XVI]]-шо курымышто пыштыме, ял нерген икымше гана [[1699]]-ше ийыште палдарыме. [[1795]]-ше ийыште Марисола ялыште 8 суртышто 67 [[пӧръеҥ]] да 65 [[ӱдырамаш]] илен. Марисола [[Шернур]] кугысола деч йӱдвелкыла 12 меҥге тораште Она да Шаба [[эҥер]] коклаште верланен. 

[[2005]]-ше ий 1-ше Шорыкйоллан 735 еҥ ила.  Тидын кокла гыч 669 [[марий]], 62 [[руш]] да молат. [[XIX]]ше курымышто ял койын кушкаш тӱҥалын. 

[[1837]] ийыште пу черкым почмо да ялым селашке кусарыме. [[1888]] ийыште кӱ черке пашам ышташ тӱҥалын.  [[1879]] ийыште школым почмо, туныктышылан Верещагин пашам ыштен. [[1920]] ийлаште «Марисола» ялозанлык артельым почмо, а 30-шо ий мартыште колхозыш савырыме. [[Кугу Авамланде Сар]] тӱҥалмеке ял гыч фронтыш 48 еҥ каен, 23 еҥ пӧртылын огытыл. Сар жапыште ялыште йоча пӧрт пашам ыштен, тиде пӧртыштӧ [[Эстоний]], [[Крым]], [[Суас Эл|Татарстан республик]] гыч йоча-влак иленыт. [[1974]] ийыште [[Йыван Кырла]] лӱмеш мемориал оҥам сакыме, а [[1993]] ийыште бӱстым ыштыме.


[[Категорий:Ялла Марий Элыште]]
[[Категорий:Шернур кундем]]
