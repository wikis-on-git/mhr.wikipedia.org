'''Марисола''' [[Шернур кундем]] Марисола селасе администрацийыш пура.

Тыгак ялым Марийсола, Оно-Морко, Оно-Марь маныныт. 

Негызым 16-шо курымышто пыштыме, ял нерген икымше гана 1699-ше ийыште палдарыме. 1795-ше ийыште Марисола ялыште 8 суртышто 67 пӧръеҥ да 65 ӱдырамаш иленыт. Марисола [[Шернур]] посёлко деч йӱдвелкыла 12 меҥге тораште Она да Шаба эҥер коклаште верланен. 

2005-ше ий 1-ше январьлан 735 еҥ ила.  Тидын кокла гыч 669 мари, 62 руш да молат. 19-ше курымышто ял койын кушкаш тӱҥалын. 

1837-ше ийыште пу черкым почмо да ялым селашке кусарыме. 1888 кӱ черке пашам ышташ тӱҥалын.  1879-ше ийыште школым почмо, туныктышылан Верещагин пашам ыштен. 1920-шо ийлаште «Марисола» сельхозартельым почмо, а 30-шо ий мартыште колхозыш савырыме. [[Кугу Авамланде Сар]] тӱҥалмеке ял гыч фронтыш 48 еҥ каен, 23 еҥ пӧртылын огытыл. Сар жапыште ялыште йоча пӧрт пашам ыштен, тиде пӧртыштӧ Эстоний, Крым, Татарстан республика гыч йоча-влак иленыт. 1974-ше ийыште [[Йыван Кырла]] лӱмеш мемориал оҥам сакыме, а 1993-шо ийыште бюстым ыштыме. 

Пурлыклан мотор вер шӧр шотлалтеш.
