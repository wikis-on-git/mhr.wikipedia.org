[[Файл:Призрак оперы.jpg|200px|thumb|"Призрак Оперы" мӱзикыл почеш шындыме видеофильм.]]
'''Мӱзикыл''' ({{lang-en|musical}}) (южгунам ''музык комедий'' лӱмдат) – сценыште шындыме музык произведений. Тыште герой-влакын кутырымашышт, муро, сем, куштымаш-влак ик произведенийыш кылдалтыт. Сюжет-влакым чӱчкыдын кумдан палыме произведений-влак гыч налалтыт: Бернард Шоу, Шекспир, Сервантес, Чарльз Диккенсын драме-влакыштым кучылтыт. Мьюзикл [[театр]] [[сымыктыш]] радамышке кызыт пура, а вет шуко жам тудым театрал-влак шотышко налын огытыл. 
Мюзикылым шындаш – шуко оксаш шуеш. [[АУШ|Америкыште]] спектакль-влак кажне кечын икмыняр [[ий]] жапыште эртат, [[окса]]м шуко погат, сандене тӱрлӧ спецэффект-влакым тыгай мӱзикыллаште кучылтыт. Театр жанр-влак коклаште мӱзикыл ик эн шуко оксам конда. Уло мом калыклан ончаш, теме-влак улыт, актер ойыртемлан йӧн шуко.
Формо дене мӱзикыл эн чӱчкыдын кок акт гыч шогышо спектакль семын лиеш.<ref>[https://kinobar.vip/myuzikl/ Мӱзикыл жанрыште фильм аршаш]</ref>
== Эртымгорно ==
=== Кузе шочын ===
Мӱзыкыл шочмо деч ончыч сценын ятыр "куштылго" жанр-влакше пырля варалтыныт: варьете, француз балет, драме интерлюдий. 1866 ийыште [[Идым]] тылзын «Black Crook» постановко эртен - романтик балет, мелодраме, моло жанр-влак тыште варалтыныт. Тудымак у мӱзикыл жанрын тӱҥалтышыжлан шотлалтеш. Англичан продюсер Джордж Эдвардс "Хористка" хитшым музык комедий семын лӱмден. Музык комедийыште тӱҥ - сюжет огыл. Тӱн - йӧратыме мурымаш номер-влак. Эн йӧратыме мурызо-влак йоҥгалтареныт. Эдвардсын постановкыжо-влак Нью-Йоркышто моткоч чот келшеныт, сандене XX-шо курым тӱҥалтыш марте мӱзикыл жанрыште чылан англичан-влак почеш ошкылыныт.

== Америкыште шыҥдаралтмаш ==
[[Файл:AndrewLloydWebber2.jpg|200px|thumb|Эндрью Ллойд Уэббер [[семлызе]]. Эн шерге да ик эн лӱмлӧ мӱзикыл-влакым возышо.]]
[[Икымше тӱнямбал сар]] деч ончыч талантан эмигрант-влак (Херберт, Фримель, Ромберг) [[АУШ|Америкыш]] илаш кусненыт да тушто мӱзикыл жанрым шыҥдараш пижыныт. 20-шо, 30-шо ийлаште тиде пашашке у американ семлызе-влакын (Джером Керн, Джордж Гершвин, Кол Портер) пашашке ушнымышт дене мӱзикыл «американ тӱсым» налеш. 
Семыште [[джаз]], [[рэгги]] стиль-влакым кучылташ тӱҥалыныт. Мӱзикыл гыч южо сем-влак классик сем-влак радамыш пуреныт. 
[[Кокымшо тӱнямбал сар]] деч вара мӱзикыл-влакын сюжетышт шотанрак лиеш. Куштымаш-влакат виян да талырак лийыт.

XX-шо курымын 60-шо ийлаштыже мӱзикылым жанр семын аклаш тӱҥалыт. "Ӱп" («Hair», 1967) спектакль тудо пагытысе хиппи-влак нерген темым авалта. 70-ше ийлаште спектакль-влак чот иземеш, но декораций да костюм-влак шергырак лийыт. Эндрью Ллойд Уэббер семлызын «Иисус Христос суперзвезда» («Jesus Christ Superstar» 1971) мӱзикылже тиде жанр шыҥдарымашыште моткоч кугу надырым пыштен. А эн шуко оксам погышо мӱзикыллан тиде семлызенак "Призрак Оперы" («The Phantom of the Opera») произведенийже шотлалтеш. Тудо триллер ден детектив жанр-влак деч шуко налын.

== Тыгак ончо ==
* [[Опер]]

== Важ-влак ==
<references />
[[Категорий:Театр]]
