{{Палыме еҥ
 |лӱм               = Аркадий Крупняков
 |оригинал лӱм   = Аркадий Стеапнович Крупняков
 |сӱрет          = Крупняков Аркадий Степанович.jpg
 |сӱретын лопкытшо           = 250px
 |возымаш          = 
 |шочмаш дене лӱм = 
 |тыршымаш алан = [[серызе]], журналист
 |шочын    = 1989 27 Ага
 |шочмо вер   = {{флагификаций|Марий Эл}}, [[У Роҥго кундем]]
 |гражданство      = {{флагификаций|Россий}}
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Аркадий Стеапнович Крупняков''' ([[22 Ага]] [[1919]] ий, [[У Роҥго кундем]] Чкарино села – [[24 Шорыкйол]] [[1994]] ий, [[Йошкар-Ола]]) – марий прозаик, драматург, журналист.

==Ӱмыргорно==
Аркадий Степанович кресаньык ешеш шочын. Шым классым пытарымеке паровоз машинистлан тунемаш пурен, тыгак механикын полышкалышыжлан кӱртньо корнышто пашам ыштен. [[Идым]] тылзын [[1942]] ийыште Йошкар Армийыш каен. [[Кугу Ачаэл Сар]] годым Аркадий Степанович командир отделений лийын, тыгак политрук ротын алмаштышыже, взводын командирже, фронт газетын корреспондентше. 1942 ийыште Ленинград фронтыште сарлыме годым, бой коклаште тудо возен шке икымше приключенческий повестьым «Белые ночи». Сар деч вара Аркадий Крупняков Марий Эл да Татарстан икмыняр газетыште тыршен. 50-ше ийла тӱҥалтышыште тудо [[Белогорск]] олашке илаш вончен да «Крымская правда» газетыште пашам ышташ тӱҥалын.

Тиде жап гыч Аркадий Степанович исторический романым возаш кумылаҥын. [[1961]] ийыште лектын икымше роман «У моря Русского». Тиде роман А.С. Крупняковлан лӱм-чапым конден. 1968 ийыште Аркадий Степанович СССР писатель ушемыш пурен. Вара писатель «Марш Акпарса», «Лада», «Раскол», «Есть на Волге утёс», трилогий «Гусляры» произведенийым воза. Нунын коклаште шукыжын историй жанрыште возымо улыт. Тыгак Аркадий Степанович икмыняр пьеса-влакым возен, кудым зритель-влак Йошкар-Оласе Руш Драматический театрыште куанен ончат. «Расплата» пьеса почеш спектакль I-ше степенян дипломым Всесоюный драматический театр ончымашыште Моско олаште налын. «Марш Акпарса» почеш постановка Руш Драмтеатрын шӧртньӧ фондышкыжо пурен. 1989 ийыште Йошкар-Олаште икымше фантастический роман А.С. Крупняковын «Амазонки» лектын, а 1993 ийыште «Амазонка-влакын» шуйнымаш – «Пояс Ипполиты». Тиде пытартыш произведений А.С. Крупняковын лийын. Кызыт Аркадий Степановичын пашажым тудын эргыже шуя, Россий да Украинын писатель Ушемын членже Сергей Аркадьевич Крупняков. Кызыт тудо еш дене Севастополь олаште ила.

[[Категорий:Марий серызе-влак]]
