'''Аркадий Стеапнович Крупняков''' ([[22 Ага]] [[1919]] ий, [[У Роҥго кундем]] Чкарино села – [[24 шорыкйол]] [[1994]] ий, [[Йошкар-Ола]]) – марий прозаик, драматург, журналист.
<br />
Аркадий Степанович шочын кресаньык ешеш. Шым классым пытарымеке пурен тунемаш паровоз машинистлан, тыгак механикын полшышелан кӱртньо корнышто пашам ыштен. Идымтылзын 1942 ийыште Йошкар Армийыш налалтын. Кугу Отечественный сар годым Аркадий Степанович командир отделений лийын, тыгак политрук ротын алмаштышыже, взводын командирже, фронт газетын корреспондентше. 1942 ийыште Ленинград фронтыште сарлыме годым, бой коклаште тудо возен шке икымше приключенческий повестьым «Белые ночи». Сар деч вара Аркадий Крупняков Марий Эл да Татарстан икмыняр газетыште тыршен. 50-ше ийла тӱҥалтышыште тудо Белогорск олашкеилаш вончен да «Крымская правда» газетыште пашам ышташ тӱҥалын. Тиде жап гыч Аркадий Степанович исторический романым возаш кумылаҥын. 1961 ийыште лектын икымше роман «У моря Русского». Тиде роман А.С. Крупняковлан конден лӱм-чапым. 1968 ийыште Аркадий Степанович пурен СССР писатель ушемыш. Вара писатель воза «Марш Акпарса», «Лада», «Раскол», «Есть на Волге утёс», трилогий «Гусляры» произведенийым. Нунын коклаште шукыжын историй жанрыште возымо улыт. Тыгак Аркадий Степанович возен икмыняр пьеса-влакым, кудым зритель-влак куанен ончат Йошкар-Оласе Руш Драматический театрыште. «Расплата» пьеса почеш спектакль налын I-ше степенян дипломым Всесоюный драматический театр ончымашыште Моско олаште. «Марш Акпарса» почеш постановка пурен Руш Драмтеатрын шӧртньӧ фондышкыжо. 1989 ийыште Йошкар-Олаште лектын икымше фантастический роман А.С. Крупняковын «Амазонки», а 1993 ийыштелектын «Амазонка-влакын» шуйнымаш – «Пояс Ипполиты». Тиде лийын пытартыш произведений А.С. Крупняковын. Кызыт Аркадий Степановичын пашажым шуя тудын эргыже, Россий да Украинын писатель Ушемын членже Сергей Аркадьевич Крупняков. Кызыт тудо еш дене ила Севастополь олаште.
