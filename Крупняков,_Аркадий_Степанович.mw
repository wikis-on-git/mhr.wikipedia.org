{{Палыме еҥ
 |лӱм               = Аркадий Крупняков
 |оригинал лӱм   = Аркадий Стеапнович Крупняков
 |сӱрет          = Крупняков Аркадий Степанович.jpg
 |сӱретын лопкытшо           = 250px
 |возымаш          = 
 |шочмаш дене лӱм = 
 |тыршымаш алан = [[серызе]], журналист
 |шочын    = 1989 27 Ага
 |шочмо вер   = Марий Эл, Юлсер кундем
 |гражданство      = {{флагификаций|Россий}}
 |йоча-влак             = 
 |чап пӧлек да премий = 
 |сайт             = 
 |Commons          = 
}}
'''Аркадий Стеапнович Крупняков''' ([[22 Ага]] [[1919]] ий, [[У Роҥго кундем]] Чкарино села – [[24 Шорыкйол]] [[1994]] ий, [[Йошкар-Ола]]) – марий прозаик, драматург, журналист.

==Ӱмыргорно==
Аркадий Степанович кресаньык ешеш шочын. Шым классым пытарымеке паровоз машинистлан тунемаш пурен, тыгак механикын полышкалышыжлан кӱртньо корнышто пашам ыштен. [[Идым]] тылзын [[1942]] ийыште Йошкар Армийыш каен. [[Кугу Ачаэл Сар]] годым Аркадий Степанович командир отделений лийын, тыгак политрук ротын алмаштышыже, взводын командирже, фронт газетын корреспондентше. 1942 ийыште Ленинград фронтыште сарлыме годым, бой коклаште тудо возен шке икымше приключенческий повестьым «Белые ночи». Сар деч вара Аркадий Крупняков Марий Эл да Татарстан икмыняр газетыште тыршен. 50-ше ийла тӱҥалтышыште тудо [[Белогорск]] олашке илаш вончен да «Крымская правда» газетыште пашам ышташ тӱҥалын.

Тиде жап гыч Аркадий Степанович исторический романым возаш кумылаҥын. [[1961]] ийыште лектын икымше роман «У моря Русского». Тиде роман А.С. Крупняковлан лӱм-чапым конден. 1968 ийыште Аркадий Степанович СССР писатель ушемыш пурен. Вара писатель «Марш Акпарса», «Лада», «Раскол», «Есть на Волге утёс», трилогий «Гусляры» произведенийым воза. Нунын коклаште шукыжын историй жанрыште возымо улыт. Тыгак Аркадий Степанович возен икмыняр пьеса-влакым, кудым зритель-влак куанен ончат Йошкар-Оласе Руш Драматический театрыште. «Расплата» пьеса почеш спектакль налын I-ше степенян дипломым Всесоюный драматический театр ончымашыште Моско олаште. «Марш Акпарса» почеш постановка пурен Руш Драмтеатрын шӧртньӧ фондышкыжо. 1989 ийыште Йошкар-Олаште лектын икымше фантастический роман А.С. Крупняковын «Амазонки», а 1993 ийыштелектын «Амазонка-влакын» шуйнымаш – «Пояс Ипполиты». Тиде лийын пытартыш произведений А.С. Крупняковын. Кызыт Аркадий Степановичын пашажым шуя тудын эргыже, Россий да Украинын писатель Ушемын членже Сергей Аркадьевич Крупняков. Кызыт тудо еш дене ила Севастополь олаште.

[[Категорий:Марий серызе-влак]]
