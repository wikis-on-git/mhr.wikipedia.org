[[Файл:Vladislav Tretiak.JPG|thumb|200px|Владислав Третьяк]]
'''Владисла́в Алекса́ндрович Третья́к''' ([[25 Вӱдшор]] [[1952]], Орудьево села, Дмитров район, Моско область) — тале совет [[Шайбан хоккей|хоккеист]], капкаорол.
[[1969]]-[[1984]] ийлаште ЦСКА командын да Совет Ушем чумыр командын капкажым оролен. [[Совет Ушем]] чемпионатлаште 482 матчым модын эртарен; [[Шайбан хоккей дене тӱнямбал чемпионат|тӱнямбал чемпионат]] да Олимпий Модмашлаште 117 матчым. Канадын Кубокшо верч турнирлаште - 11 матч.

[[2003]] ий гыч - [[Россий Федераций]] Кугыжаныш думын депутатше. [[2006]] ий гыч - российысе хоккей Федерацийын [[президент]]ше.
== Йоча пагыт ==
Спорт дене Владислав Третьяк 11 годымжо шӱмаҥын. ЦСКА клубын самырык спорт школыш тудым аваже конден. Тренер-влак эн ончыч [[коньки]] дене шеҥгеке кудалыштын моштышо-влакым ойыреныт. А Третьяк тиддеч ончыч кажне рушарнян катокышто мунчалтыме мастарлыкым поген. Сандене, тудым, да эше кум эргым [[моско]]со клубыш налыныт. Тӱҥалтышыште Третьяк форвард олмышто модын, но тудын [http://mhr.wikipedia.org/wiki/Шайбан_хоккей#.D0.A5.D0.BE.D0.BA.D0.BA.D0.B5.D0.B8.D1.81.D1.82.D1.8B.D0.BD_.D1.87.D0.B8.D0.B9.D1.8B.D0.BC.D0.B5_.D0.B2.D1.83.D1.80.D0.B3.D0.B5.D0.BC.D0.B6.D0.B5|хоккей вургемже] лийын огыл. Чыланыштлан вургем ситен огыл. А тудо жапыште командын капкоролжо лийын огыл. Владислав тренер дек толын да каласен: "Мыланем профессионал вургемым пуеда гын, мый капкам оролаш тӱналам".
1967 ийыште самырык капкаоролым ЦСКА тренер Анатолий Тарасов ужын шуктен. Третьяк ынде профессионал-влак дене пырля ямдылалташ тӱҥалеш. 
{{Cquote|Легендыш пурышо хоккеист-влак дене пырля ик пӧлемыште шинчыме, ЦСКА клубын пансионатыште илыме дене мый кугешненам.}} - тыге самырык хоккеист ойлен. [[Кеҥеж]]ым команде кечывалвелыш каен, Владислав самырык-влакын командыш пӧртылын. 
Совет Ушемын самырк чумыр командыже Европо чемпионатыш кая, Владиславым кокымшо капкаорол семын налыт. Команде кокымшо верым налеш, шочмо элыште нуным огыт мокто. Но шке командыж дене Третьяк [[Моско]] чемпион лӱмым сула, эн сай капкаорол семын пӧлекым налеш. Ик ий гыч Гармиш-Партенкирхен олаште Совет Ушем икымше лиеш.
Владислав Третьяк "20" номер почеш модын.

[[ar:فلاديسلاف تريتياك]]
[[be:Уладзіслаў Аляксандравіч Траццяк]]
[[bg:Владислав Третяк]]
[[ca:Vladislav Tretiak]]
[[cs:Vladislav Treťjak]]
[[de:Wladislaw Alexandrowitsch Tretjak]]
[[en:Vladislav Tretiak]]
[[es:Vladislav Tretiak]]
[[fa:ولادیسلاو ترتیک]]
[[fi:Vladislav Tretjak]]
[[fr:Vladislav Tretiak]]
[[he:ולדיסלב טרטיאק]]
[[hu:Vlagyiszlav Alekszandrovics Tretyjak]]
[[it:Vladislav Tret'jak]]
[[lt:Vladislavas Tretiakas]]
[[lv:Vladislavs Tretjaks]]
[[pl:Władisław Trietjak]]
[[ru:Третьяк, Владислав Александрович]]
[[sl:Vladislav Tretjak]]
[[sv:Vladislav Tretjak]]
[[uk:Третьяк Владислав Олександрович]]
